---
title: "Myrskyvaroitus JSW:ltä sekä ilmatieteen laitokselta ensimmäisellä SM-tourilla"
description: "Ultimaten avoin sarja ulkona avattiin taas perinteisesti kesäkuun alussa Siltamäessä. Sekajoukkueiden SM-kisoissa saatiin totutella tuulisissa olosuhteissa pelaamiseen ja pienessä vesisateessa vieläpä. Aurinko paistoi koko tourin läpi, mutta kymentä metriä sekunnissa lähentelevä tuuli teki kaikista peleistä mielenkiintoisia ja vähintäänkin haastavia. Alkulohkot ei näyttänyt erityisen lupaavalta. Viime aikoina paljon kritiikkiä saanut seedaus-järjestelmä heittää kaikki uudet sekä projektijoukkueet"
date: 2015-7-2
image: /images/blog/IMG_4139-1024x776.jpg
alt:
ogImage: /images/blog/IMG_4139-1024x776.jpg
tags: []
published: true
---
Ultimaten avoin sarja ulkona avattiin taas perinteisesti kesäkuun alussa Siltamäessä. Sekajoukkueiden SM-kisoissa saatiin totutella tuulisissa olosuhteissa pelaamiseen ja pienessä vesisateessa vieläpä. Aurinko paistoi koko tourin läpi, mutta kymentä metriä sekunnissa lähentelevä tuuli teki kaikista peleistä mielenkiintoisia ja vähintäänkin haastavia.

Alkulohkot ei näyttänyt erityisen lupaavalta. Viime aikoina paljon kritiikkiä saanut seedaus-järjestelmä heittää kaikki uudet sekä projektijoukkueet alimmalle viivalle, joukkueen todellista tasoa katsomatta, jonka vuoksi esimerkiksi viime vuoden hopeajoukkue Vaasa Saints pelasi sunnuntaina sijoista 9-12. Niinpä JSW saikin lauantain peleissä vastaan Otson ja Otso2:n, viime vuoden mestarin ja sen kakkosjoukkueen.

**Otso 2** oli pelasi nopeasti liikkuvaa hyökkäystä pienillä ja varmoilla siirroilla, joilla se sai avattua myötätuuleen hyviä pitkän heiton paikkoja käyttäen niitä isolla prosentilla hyväksi. Alun tiiviin miespuolustuksen se vaihtoi puoliajan jälkeen passiiviseen muuriin, jossa markkeria ei ollut edes laskemassa. Tuulen viedessä kaikki yliheitot tai yhtään korkeammat väliheitot, Otso2 otti selvän 15-7 voiton. Mainittavaa on kuitenkin se, että kokoajan paranen paikkapuolustuksen avulla JSW pystyi pelaamaan täyden ajan.

**Otso** hallitsi kiekkoa kiekkoa olosuhteista piittaamatta ja otti selvän 15-2 voiton. Historiallisesti peli oli kuitenkin merkittävä Markon tehdessä toisen JSW:n kahdesta maalista(huom. ei syöttöä vaan maali). Tilastoja tarkastellessa edellinen maali on konkariraksalla sisäkaudelta 2009 ja edellinen maali ulkopeleistä vuodelta 2004.

Karhut jäivät tälläkertaa kaatamatta. Sunnuntaipäivään valmistauduttiin Scandic Flamingossa palauttavien mallastuotteiden ja Quiz-taistoin voimin. Ja varsinaisen pommin JSW pudottikin seuraavana päivänä.

Sunnuntain ensimmäinen peli oli vanhaa tuttua **Disquitosta** vastaan, jonka kanssa on aina väännetty tiukkoja otteluita niin sisällä kuin ulkonakin. Hyvin tasaisesti tämäkin peli alkoi 8-9 tilanteeseen asti, kun lauantailta voimistuneessa tuulessa pelaattiin kokoajan yhtä maalia molempien joukkueiden onnistuessa myötätuulihyökkäyksissä. 68 minuutin pelin jälkeen JSW onnistui viimein tiiviillä paikkapuolustuksella katkaisemaan Disquitoksen hyökkäyksen ja puskemaan kiekon vastatuulessa maaliin asti. Piste muodostui ratkaisevaksi oululaisten joutuessa hyökkäämään vastatuuleen, josta JSW otti toisen helpohkon katkomaalin joita tuli lopulta vielä kolme peräkkäin. Historiallisesti ensimmäinen yhteentoista vuoteen oli viimein sinetöity tuloksella 14-8.

**Hyvä Jyväskylä!!! JII.. ÄSS…. VEE!!!**

Eikä siinä vielä kaikki. **UFO2**:ta vastaan oli alkuun yhtä jännittävä JSW:n ottaessa ensimmäisen katkomaalin ja seuraavasta puolustuskatkosta tulleen myötätuulimaalin turvin 2-0 johdon. UFO2 teki pelin vielä jännittäväksi tiukalla paikkapuolustuksella, ajaen jopa ohi 4-5 tilanteessa. JSW oli todella ahdinnossa, kunnes jostain syystä UFO2 vaihtoi miespuolustukseen, jonka jälkeen Jyväskylän hyökkäyspeli  peli aukesi ja lopulta seitsemän katkomaalin turvin saatiin  jo toinen voitto Jyväskylään. Erityismaininta tästä pelistä pitää antaa paikkapuolustuksen etumiehille ja poliisille jotka saivat katkottua Tamperelaisten pitkiä heittoja molempiin tuulensuuntiin. Hyökkäyssuunnassa Harhala-Siikki-akseli toimi loistavasti ja DJ:n iskut maaliviivalle olivat salakavalia.

Pieni yllätys ja samalla pieni pettymys oli pelata viimeinen peli Vaasa Saintsia vastaan. Viimevuoden hopeamitalisti pelaamassa sijoista 9-12. W.T.F.? Noh, sellainen on joukkueiden ennakkosijoitusjärjestelmä, ja vaasalaisten kohtalo oli päätyä kuolemanlohkon jumboksi. Armoa he eivät silti antaneet vaan varmoin ottein hankalista olosuhteista huolimatta veivät pelin 5-15. Huomioitavaa tästä pelistä taas on se, että ottelu oli vain pari minuuttia vajaa täydestä ajasta ja viisi maalia Saintsia vastaan on jyväskyläläisille uusi ennnnätys.

Olosuhteiden puolesta haasteellinen ja tuloksellisesti mahtava turnaus tuotti viimein sen tuloksen jonka eteen on jo kaksi  vuotta tehty kovaa työtä. Kapteenilla ei ole enää partaa leikattavaksi ensimmäistä voittoa juhlistamaan, mutta sen kunniaksi saattavat hiukset vaihtaa väriä.

Kirjoitti: se lyhyt paratainen Kapteeni eli Esa S.

:BlogImage{ src="/images/blog/IMG_4139-1024x776.jpg" alt="IMG_4139"}
