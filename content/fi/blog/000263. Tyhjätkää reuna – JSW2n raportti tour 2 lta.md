---
title: "”Tyhjätkää reuna” – JSW2:n raportti tour 2:lta"
description: "Ensimmäinen peli: Salko All Stars (15) – (5) JSW2 JSW2 aloitti turnauksen taas aamupelillä (klo 12:00). Aamun väsymys ja kankeus näkyin suorituksessa. Kiekot tahtoivat tippua ja heitot ei menneet ihan kohdilleen. Samaan aikaan Salkolla oli nopeat jalat ja varmat kiinniotot. Plussana pelistä, että onnistuttiin ottamaan Salkolta avoimen maalit pois. Samoin maalipaikkapuolustus oli sulaa rautaa. Lisäksi"
date: 2020-1-12
image: /images/blog/jsw2_tour2-1024x768.jpeg
alt:
ogImage: /images/blog/jsw2_tour2-1024x768.jpeg
tags: []
published: true
---
:BlogImage{ src="/images/blog/jsw2_tour2-1024x768.jpeg" alt=""}

JSW2:n rosterissa Valtteri (edessä vas.), Jaakko ja Joni sekä Lauri (takana vas.), Jysky, Marko, Tero, Oskari ja DJ.

**Ensimmäinen peli: Salko All Stars (15) – (5) JSW2**
JSW2 aloitti turnauksen taas aamupelillä (klo 12:00). Aamun väsymys ja kankeus näkyin suorituksessa. Kiekot tahtoivat tippua ja heitot ei menneet ihan kohdilleen. Samaan aikaan Salkolla oli nopeat jalat ja varmat kiinniotot. Plussana pelistä, että onnistuttiin ottamaan Salkolta avoimen maalit pois. Samoin maalipaikkapuolustus oli sulaa rautaa. Lisäksi Tero oli ajoissa paikalla (20 min ennen peliä, eikä aloituksen jälkeen) ja myös maksanut lisenssin aamulla.

**Toinen peli: JSW2 (12) – (10) Helsinki Ultimate 3**
Iltapelissä (18:00) oli panoksena paljon. Onko sunnuntaina aikainen aamuyön peli vai ei ihan niin aikainen aamuyön peli. Tämä mielessä, kentällekin huudettiin: “Miettikää huomisen heräämistä”. Peli oli tiukka. Puoliajalle mentiin rintarinnan tilanteessa 7-8. Puoliajalla sankarintapaiset pelaajamme tajusivat, että peli olisi voitettavissa. Kuhan oman hölmöilyn jättäisi pois. Kovalla painostuksella (paikkapuolustus) saatiin vastustaja painostettua ratkaiseviin virheisiin, samalla kun itse ei tiputettu niin monta kiekkoa. Pelistä saatiin JSW2 ensimmäinen voitto tälle kaudelle. Ratkaisevan pisteen Tero teki aivan tapojensa vastaisesti, eli hyppäsi kiekkoon ylöspäin, totutun polvidyykin sijasta. Palkintona voitosta oli lohduttava tunnin myöhemmin alkava peli sunnuntaille.

**Kolmas peli: Disquitos (15) – (7) JSW2**
Sunnuntai aamuyön peli (11:00) alkoi edellisen illan treenatut taktiikat vielä hyvin mielessä. Valitettavasti Mario Kart ei toiminut kentällä, niin hyvin kuin olisi voinut luulla. Ehkä se johtui siitä, että Tero ei suostunut jakamaan banaanejaan, vaan jostain syystä söi ne ja tiputteli kuoret roskiin. Myös muista suunnitelmista piti luopua kun jututti Oulun pelaajia. He tulivat ajoissa paikalle (suunnitelma A ei toteutunut), eikä heillä ollut krapulaa (suunnitelma B ei toteutunut). Peli alkoi kuitenkin JSW2:n katkomaalilla. Pelin alku menikin tasaisesti. Olimme hyvin pelissä mukana. Jossain välissä Oulu kuitenkin rupesi pelaamaan erilaisia paikkapuolustuksia, jotka sotkivat meidän hyökkäystä. Tästä seurauksena laskun venymistä pitkäksi ja valitettavia viime sekunnin toivomusheittoja. Tämä Oulun herääminen näkyi varsinkin pelin lopussa, josta ei puhuta enempää.

**Pronssipeli: JSW2 (12) – (11) T.U.F.F.**
Viikonlopun viimeinen peli. Panoksena ei ollut vähempää kuin C-sarjan pronssisija. Peli alkoi lupaavasti. Ensimmäiset kuusi pistettä tehtiin vuorotellen ja sitten JSW2 meni kahden maalin johtoon. Vaikutti siltä, että olimme oppineet purkamaan T.U.F.F:n paikkapuolustuksen. T.U.F.F:n puolustus otti kuitenkin toisen vaihteen ja vaihtoi miespuolustukseen. Tämän paineistuksen seurauksena T.U.F.F. teki huimat 6 maalia putkeen ja tilanne oli 5-9. Puoliajalla tilanne oli paha ja puhuttelu asiasta tarpeen. Puoliajan jälkeen JSW2:n oma rauhallinen tekeminen löytyi taas uudestaan. Tästä alkoi huima kiinniotto ja 6 pisteen putki. Tilanne oli 11-9 ja peliaika oli päättynyt. T.U.F.F. onnistui vielä tulemaan tasoihin, mutta universaalissa saatiin tiristettyä voittomaali ja talvikauden toinen voitto. “Tyhjätkää reuna, tyhjätkää reuna”

**Loppumietteet:**
Aamupelit ei sovi JSW2:lle. Oli kuitenkin kiva nähdä miten joukkue alkoi pelaamaan paremmin ja paremmin yhteen. Rauhallisen hyökkäyspelin hakemisessa on vielä hommia, mutta aina on seuraava touri.

_Kiekkoja pois heittämässä ja kentänlaidalla komentamassa: Juha “Jysky” Julkunen_
