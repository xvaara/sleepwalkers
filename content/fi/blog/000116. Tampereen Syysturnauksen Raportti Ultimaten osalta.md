---
title: "Tampereen Syysturnauksen Raportti Ultimaten osalta"
description: "Mitä ihmettä alla olevan kuvan kanssa on tekemistä Tampereen turnauksen kanssa? Lue lisää… Jaakko-kulta heräsi Tampereen Syysturnauksessa… Tulevaa sarjakautta varten haettiin tuntumaa Tampereella järjestetyssä aloittelijaystävällisessä turnauksessa. Ihan aloittelijoita ei Jyväskylässä enää olla, mutta sitä eivät kaikki vastustajatkaan olleet. Alkusarjan peleissä vastassa olivat Tamkon Letut ja Ultimate Kesä. Aamupelit ovat tunnetusti olleet meille vaikeita. Perinteistä kolmen"
date: 2013-11-13
image: /images/blog/ScreenShot821.jpg
alt:
ogImage: /images/blog/ScreenShot821.jpg
tags: []
published: true
---
Mitä ihmettä alla olevan kuvan kanssa on tekemistä Tampereen turnauksen kanssa? Lue lisää…

:BlogImage{ src="/images/blog/ScreenShot821.jpg" alt="ScreenShot821"}

Jaakko-kulta heräsi Tampereen Syysturnauksessa…

Tulevaa sarjakautta varten haettiin tuntumaa Tampereella järjestetyssä aloittelijaystävällisessä turnauksessa. Ihan aloittelijoita ei Jyväskylässä enää olla, mutta sitä eivät kaikki vastustajatkaan olleet.

Alkusarjan peleissä vastassa olivat Tamkon Letut ja Ultimate Kesä. Aamupelit ovat tunnetusti olleet meille vaikeita. Perinteistä kolmen pisteen kaulaa ei annettu heti alkuun, mutta takkuileva puolustus (erityisesti kapteenin osalta) ja turha kiekkojen pudottelu antoi liikaa etua vastustajalle. Pahimmaksi onneksi Minna pyöräytti nilkkansa ja seurasi lopputurnauksen katsomosta. Jälkeenpäin ajateltuna peli olisi ollut voitettavissa maltillisemmalla ja tarkemmalla pelillä.

Ultimate Kesän heikkoutena oli raksapelin pyöritys yhden miehen ympärillä. Pitkät heitot puolustettiin pois suoraan edestä ja muut pelaajat normaalisti. Hyökkäyspeli alkoi myös kulkea. Pitkät heitot alkoivat osua kohdilleen ja aloituskuvioihin saatiin hieman rotia. Yhden ikävämmän osuman otti Topi L, joka varman maalisyötön lisäksi otti kiinni myös puolustajan täyden massan. Hyvin alkanut debyyttiturnaus jatkui loppuun katsomon puolella. Loppuosa pelistä meni maltillisesti melko varmaan voittoon.

Jatkosarjassa TT-Lätty antoi tiukan vastuksen. Peli eteni tasaisesti vuoropistein ilman suurempia mokia suuntaan tai toiseen. JSW sai kuitenkin riittävän kahden pisteen eron aikaan peliajan päättyessä. Semifinaalissa Freezbeesiä perinteisesti kovempaa juokseva Jyväskylä kuitenkin jäi toiseksi. Vastus oli vain sen pykälän verran parempi.

Pronssiotteluun toivoimme Tamkon Lettuja, sillä toinen vaihtoehto oli jo NSUT:ssä meidät pahasti rökittänyt LeKin junnut. Letut menivät kuitenkin finaaliin ja Leki meitä vastaan, mikä aiheutti jo lievän tappiomielialan. Odotus lopputuloksesta oli samanlainen rökäletappio, mutta kuinkas kävikään. Juhon vastaanhaut tasakasasta olivat täysin pitelemättömiä ja junnujen pelatessa aggressiivista träppiä, kapteeni alkoi viskoa pitkiä päätyyn. Lekin hitaasti järjestyvää maalipuolustusta puhkottiin myös nopeasti. Peliaika päättyi tasatilanteeseen. **Pronssi voitettiin** viidessätoista sekunnissa ja seitsemällä syötöllä. Olisittepa nähneet.

:BlogImage{ src="/images/blog/ScreenShot822.jpg" alt="ScreenShot822"}

Kirjoitti – JSW:n kapteeni Esa

Ps. toim huom. Kuva-arvoituksen vastaus: Kuvassa on palkintojen jako!
