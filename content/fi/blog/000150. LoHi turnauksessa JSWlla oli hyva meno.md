---
title: "LoHi turnauksessa JSW:llä oli hyvä meno"
description: "Loputtoman Hien järjestämässä Vantaa 2014 -turnauksessa (9.8.2014) oli mukana myös Jyväskylän JSW. Yhden päivän turnauksessa oli luvassa oli kuusi [7 vs. 7] peliä, ja JSW-pelaajia oli mukana yhteensä 14! JSW:n sijoitus oli viime vuonna 4. ja nyt siihen haluttiin tietysti parannusta…   Päivän ensimmäine ottelu oli LeKi jonka joukkue oli puoleksi junnuista kasattu. JSW otti alussa pistejohdon ja 5 minuuttia"
date: 2014-8-17
image: /images/blog/ScreenShot1426.jpg
alt:
ogImage: /images/blog/ScreenShot1426.jpg
tags: []
published: true
---
Loputtoman Hien järjestämässä _Vantaa 2014_ -turnauksessa (9.8.2014) oli mukana myös Jyväskylän JSW. Yhden päivän turnauksessa oli luvassa oli kuusi \[7 vs. 7\] peliä, ja JSW-pelaajia oli mukana yhteensä 14! JSW:n sijoitus oli viime vuonna 4. ja nyt siihen haluttiin tietysti parannusta…

:BlogImage{ src="/images/blog/ScreenShot1426.jpg" alt="ScreenShot1426"}

Päivän ensimmäine ottelu oli **LeKi** jonka joukkue oli puoleksi junnuista kasattu. JSW otti alussa pistejohdon ja 5 minuuttia ennen 30 min peliajan päätöstä Lekin kokeneempi kaarti laittoi turbovaihteen päälle (tehokkaat pitkän heitot) ja ottelu päättyi 8-6 Lekille. JSW loppukiri jäi tekemättä tällä kertaa. Ensi kerralla silmä tarkemmin pelikellossa…

Toisessa pelissä oli vastassa **Team-EUC-junnut**, jossa oli myös osaksi junnuista kasattu joukkue. Numerot selvästi 9-1 JSW:lle vaikka toki nuori joukkue antoi hyvän vastuksen. JSW pääsi hiomaan yhteistyötä ja siten valmistautumaan seuraaviin otteluihin.

Vuoden takaisessa ottelussa **Polli**a vastaan JSW lähti puoliajalle johtoasemassa. Silloin kenttä oli pienempi ja pelaajia vähemmän. Nyt isolla kentällä Pollin paikkapuolustus oli myrkyllinen. Aukeamaan se alkoi vasta pelin loppupuolella, kun lyhyt give n’ go peli alkoi toimia. Muutama hyvä hyökkäys kaatui kuitenkin vaikeaan maalisyöttöön ja Polli vei selkeän voiton 8-3. Polli myös vei koko turnaukset voittamalla kaikki pelit.

**T.U.F.F** oli selkeä altavastaaja neljännessä pelissä ja JSW vei odotetusti ottelun selvin lukemin 9–1. Hyvällä pelillä voitto ei tullut. Yksi JSW:n ongelmista on ollut pelata takki auki tälläisissä peleissä. Pitäisi pyrkiä pelaamaan omaa rauhallista ja hyvää peliä vastustajasta huolimatta. Onneksi Kaisa otti aikalisän oikeassa välissä ja pelaajat palautettiin ruotuun. Löysäilystä meinasi T.U.F.F:i päästä muutaman kerran rokottamaan ja useasti hyökkäyspeli saatiin katkaistua vasta maaliviivalla.

Viimeinen peli oli vähän kuin revanssi vuoden takaisesta. Vastassa oli silloin myös **LoHi**, joka voitti niukasti pisteen erolla. Ei voittanut tällä kertaa. Peli kulki tasaisesti vuoro pistein 3–4 tilanteeseen asti eikä kumpikaan joukkue tehnyt isompia virheitä. Sitten JSW nosti puolustustempoa pykälää isommalle. Markkerointi muuttui tiiviimmäksi ja avoin kaista lyötiin tukkoon. LoHi pakotettiin vaikeisiin ratkaisuihin ja JSW rynnisti neljän peräkkäisen katkomaalin turvin upeaan 7–4 voittoon. Turnauksen saldona oli pykälän parannus viime vuodesta eli **kolmas sija**.

[Turnauksen lopulliset tulokset](http://loputonhiki.swampbeach.fi/index.php/ultimate/ultimate-vantaa-2014).

:BlogImage{ src="/images/blog/ScreenShot1422.jpg" alt="ScreenShot1422"}

**Pohdinnat ja kiitokset**
Yksi huomionarvoinen seikka turnauksesta oli, että vaikkei se virallisesti ollutkaan sekajoukkueille, naispelaajien osallistuminen oli suositeltavaa. Viimestä kertaa Jyväskylästä saimme mukaan Ouluun muuttavan Gettenin, ja saapi nähdä antavatko Oululaiset Getteniä meille enään takaisin  ;-) Muina vahvistuksina mukana oli Kaisa Korhonen ja Maria Timchenko, jotka olivat  olivat turnauksessa avainpelaajia. Kaisa rauhoitti ja ohjasi hyökkäyspeliä niin kärjessä kuin raksassa sekä viskoi jäätäviä avausheittoja. Marian supervarmasta pelityylistä voisi moni muukin ottaa mallia. Ei pois heittoja, ei pudotuksia sekä hyvät ja selkeät haut. Toivottavasti heitä kaikki nähdään pian uudestaan JSW:n riveissä!

Turnaus oli kokonaisuudessaan onnistunut ja suuret kiitokset Lohelle sen järjestämisestä. Varaamme Lohen joukkueelle paikan ensi kevään JKL Summer Start-turnaukseen, tervetuloa Jyväskylään ;-)

:BlogImage{ src="/images/blog/ScreenShot1423.jpg" alt="ScreenShot1423"}

**Kuvassa**: Alarivi – Kaisa, Esa, Topi, Teemu, Maria, Juho, Ville ja Eero. Ylärivi – Jukka, Juha, Valtteri, Tero, Getten ja Matti.

Raportti: Teemu R, Esa S +pojkarna
