---
title: "Turnausraportti – Hietsu Beach Ultimate, Suomen suurin biitsiturnaus"
description: "Ääriolojen Hietsu JSW lähti hieman sekavissa tunnelmissa kokeneiden pelaajien puuttuessa normiroosterista. Onneksi Satu lähti ex tempore täyttämään tätä vajetta. Joukkue taisteli urheasti ja varsinkin toisen päivän tärkeiden voittojen jälkeen loppusijoitus oli 20:n joukkueen joukosta 11. (Katso Tulokset). Alkusarjassa kaatui UC Mäyrä helposti JSW:n juoksu- ja pituusylivoimalla. Tänävuonna voittonsa uusineelta Rähmäkäpäläsopalta JSW sai vietyä kaksi pistettä,"
date: 2013-7-11
image: /images/blog/JSW_hietsu-pieni.jpg
alt:
ogImage: /images/blog/JSW_hietsu-pieni.jpg
tags: []
published: true
---
**Ääriolojen Hietsu**

JSW lähti hieman sekavissa tunnelmissa kokeneiden pelaajien puuttuessa normiroosterista. Onneksi Satu lähti ex tempore täyttämään tätä vajetta. Joukkue taisteli urheasti ja varsinkin toisen päivän tärkeiden voittojen jälkeen loppusijoitus oli 20:n joukkueen joukosta 11. ([Katso Tulokset](http://hietsubeachultimate.wordpress.com/hbu-2013-tulokset/)).

Alkusarjassa kaatui UC Mäyrä helposti JSW:n juoksu- ja pituusylivoimalla. Tänävuonna voittonsa uusineelta Rähmäkäpäläsopalta JSW sai vietyä kaksi pistettä, joka oli sovittu tavoitteeksi.  Ottelu LadyBoysia vastaan käytiin rankkasateessa ja kovassa tuulessa. Märkä ja hiekkainen kiekko putoili molempien joukkueiden käsissä ja vähäpisteinen ottelu kääntyi lopulta vastustajalle, tuulen puhaltaessa heille suosiollisemmin. Päivän viimeisenä käytiin Suur-Kauhavan kanssa tiukka kamppailu, jonka Jussi-Paidat veivät.

Sunnuntain sijoituspelit alkoivat Ala-Malmin Ult-intimatea vastaan, joka kaatui yllättäen melko selvin numeroin. FreezBeestä vastaan JSW rynnisti heti 4-0 johtoon, jonka jälkeen mehiläiset vaihtoivat tappavan tehokkaasen paikkapuolustukseen. Tuulen yltyessä JSW jäi aseettomaksi paikkaa vastaan ja FreezBees rynnisti kokemuksella takaa ohi ja voittoon. Viimeisessä tiukassa ottelussa JSW otti revanssin LadyBoys’ta taktisen rauhallisesti pelatun pelatun viimeisen pisteen ansiosta.

Tämän vuoden Hietsu oli koko nuorekkaalle JSW-joukkueelle uusi kokemus, joten näistä kahdesta päivästä tuli roimasti rantaultimate kokemusta kesän tuleviin turnauksiin, kuten Kalajoelle ja Yyteriin! (Raportin kirjoitti Esa S. )

:BlogImage{ src="/images/blog/JSW_hietsu-pieni.jpg" alt=""}

**JSW – Japan Steel Works:**   Ylärivi – Eero, Esa, Topi, Jukka ja DJ. Alarivi – Satu, Elli, Tanja, Kati-Mari.
