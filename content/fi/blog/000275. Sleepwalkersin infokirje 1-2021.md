---
title: "Sleepwalkersin infokirje 1/2021   ."
description: "Helmikuu on ultimatekuu! 1 SEURA-ASIAT TUE SLEEPWALKERSIA ja maksa jäsenmaksu 1.4.2020-31.3.2021, vaikket vaikket olisi aktiivitreenaaja. JSS2020:n peruuntuminen on tehnyt ison loven tuloihin. JÄSENTIETOLOMAKE 2020 löytyy täältä: https://forms.gle/GdzoyTMqS5Z9n9648. Kaikkien seuran jäsenten – myös vanhojen pelaajien! – täytyy täyttää jäsentietolomake uudelleen jäsenmaksun maksamisen yhteydessä. Ohjeet löytyvät myös osoitteesta http://jyli.fi/liity-jaseneksi/ultimate/. Virallinen jäsenyys antaa äänioikeuden seuran ja ultimatejaoston kokouksissa"
date: 2021-2-7
image:
alt:
ogImage:
tags: []
published: true
---
**Helmikuu on ultimatekuu!**

**1 SEURA-ASIAT**

**TUE SLEEPWALKERSIA** ja maksa jäsenmaksu 1.4.2020-31.3.2021, vaikket vaikket olisi aktiivitreenaaja. JSS2020:n peruuntuminen on tehnyt ison loven tuloihin.

**JÄSENTIETOLOMAKE** 2020 löytyy täältä: [https://forms.gle/GdzoyTMqS5Z9n9648](https://forms.gle/GdzoyTMqS5Z9n9648). Kaikkien seuran jäsenten – **myös vanhojen pelaajien!** – täytyy täyttää jäsentietolomake uudelleen jäsenmaksun maksamisen yhteydessä.

Ohjeet löytyvät myös osoitteesta [http://jyli.fi/liity-jaseneksi/ultimate/](http://jyli.fi/liity-jaseneksi/ultimate/). Virallinen jäsenyys antaa äänioikeuden seuran ja ultimatejaoston kokouksissa sekä edustusoikeuden Sleepwalkersin joukkueessa Suomen Liitokiekkoliiton turnauksissa. Jäsenyydellä saa myös muita etuja kuten alennuksia turnausmaksuista. **Jäsenmaksu on 15 euroa.**

**JAOSTON (JSW) KOKOUS ke 10.2. klo 18->.** Kokous pidetään etänä Discordissa, jonka linkki löytyy Hyväntekijät-WhatsApp-ryhmän kuvauksesta. Aiheena toimintakauden 2021-2022 budjetti ja toimintasuunnitelma. Keskustellaan muun muassa siitä, mitä liiton turnauksia haetaan järjestettäväksi ja mitä treenivuoroja halutaan ensi kesälle ja talvelle.

**SAVE THE DATE: SEURAN (JYLI RY) KEVÄTKOKOUS ke 17.3.** Kokouksessa vahvistetaan kauden 2021-2022 toimintasuunnitelma ja talousarvio. Pääset samalla ovenavaukselle kuulemaan myös frisbeegolfjaoston suunnitelmat.

**2 JOUKKUEPROJEKTIT**

Talvikauden 2020-2021 mixed- ja masters-SM-turnaukset saattavat toteutua maalis-huhtikuussa – tai ainakaan niitä ei ole vielä virallisesti peruttu. Pelaajailmoittautumisesta tiedotetaan erikseen.

Masters-sarjan ikäraja on naisille 30 (vuonna 1991 tai aiemmin syntyneet) ja miehillä 33 (vuonna 1988 tai aiemmin syntyneet).

**3 MAKSUT**

**KAIKKIEN MAKSUJEN ERÄPÄIVÄ on 28.2.2021.** Käy tarkistamassa omat avoimet laskusi maksujen masterfilestä. (Tiedosto löytyy mm. Hyväntekijät-WhatsApp-ryhmän kuvauksesta.)

Kysymykset maksuista Kati-Marille.

Jos maksamattomista maksuista pitää muistutella eräpäivän jälkeen, siitä tulee 5 euron huomautuslisä / kerta.

**4 TREENIT**

Treenit toteutetaan Jyväskylän kaupungin suositusten mukaisesti. Tällä hetkellä kaupunki on perunut yli 18-vuotiaiden osalta varaukset muilta kuin SM- ja ykkösdivisioonatason joukkueilta. Sleepwalkersille rajoitukset tarkoittavat sitä, että 28.2. asti voivat pyöriä tiistain “harrastevuoro” (divari + SM) sekä keskiviikon “Kilpavuoro” (SM + divari).

Treeneihin voi osallistua, vaikka ei olisi syksyllä ilmoittautunut mihinkään joukkueprojektiin. Keskeistä on oma arvio siitä, että on tavoitteellinen kilpaurheilija, jonka on tärkeää voida treenata korona-aikana.

Treenejä karsitaan, jos pelaajia ei näytä riittävän eli treeniaika (myös päivä!) ja paikka saattavat muuttua. Käytännössä tavoitteena on pitää käynnissä vähintään yksi heittotreeni viikossa.

Varmista aina treenitiedot (aika ja paikka) Nimenhuudosta!

**5 MUU**

**SAVE THE DATE: 29.-30.5.2021 Jyväskylä Summer Start**. Jos suunnittelu ja toteuttaminen kiinnostaa, ota yhteyttä Elisaan.

**KESÄN KILPAILUKALENTERI** löytyy täältä: [https://ultimate.fi/2020/12/kesan-2021-tapahtumakalenteri-on-julkaistu/](https://ultimate.fi/2020/12/kesan-2021-tapahtumakalenteri-on-julkaistu/)

**SUOMEN LIITOKIEKKOLIITTO TARVITSEE PUHEENJOHTAJAN VUODELLE 2021**. Yhdistys ei voi toimia ilman puheenjohtajaa, mikä voi tarkoittaa SLKL tapauksessa kesän tapahtumien siirtymistä / peruuntumista.

Nykyinen hallitus on kääntänyt omat kivensä lajiyhteisön sisällä ja ulkopuolella, joten potentiaalisten ehdokkaiden tavoittamiseen tarvitaan oikeasti apua.

Halutessaan puheenjohtajalla on parhaat mahdollisuudet linjata Suomi-ultimaten tulevaisuutta, mutta tehtävän voi hoitaa myös minimivaatimuksilla: SLKL puheenjohtajan tehtävä on pääasiassa olla olemassa ja kutsua kokoukset koolle. Hallituslaisilla on omat vastuualueensa, joita he hoitavat itsenäisesti. (Esimerkiksi Elisa vastaa kilpailutoiminnasta.) Liiton palkattu toiminnanjohtajalla on päävastuu talouteen liittyvissä asioissa.

Pätevyydeksi riittää, jos ehdokkaalla (ei tarvitse edes olla ultimatenpelaaja) on jonkinlainen käsitys yhdistystoiminnasta.

**6 VIESTINTÄ**

**JYLI.FI-VERKKOSIVUT** on päivitetty vastaamaan nykyistä tilannetta.

**SLEEPWALKERSIN SÄHKÖPOSTILISTALLE** voit liittyä täyttämällä jäsentietolomakkeen osoitteessa [http://jyli.fi/liity-jaseneksi/ultimate/](https://l.facebook.com/l.php?u=http%3A%2F%2Fjyli.fi%2Fliity-jaseneksi%2Fultimate%2F%3Ffbclid%3DIwAR0pwua-NEqdNDWB3XUcObFxCS3Sq7cAqy5Y0PgHsdZ4xmg3Wt9n3ktt8dk&h=AT2hS3sdNKEI3WpMvXjqtkiPFQak53UCEtuf032gM0v24sswbJ_yzcwCOHz4UsfplLUXrosi2oWxK28Z2SlTVaTdZmn_ZVsClf72H1nqfA1gsFz3of3wNtOdqi641Ac3Js81GTCWWlK_PLTTIsHiSZFhJmMMFkakHl4yaIKJSA) tai lähettämällä viestiä osoitteeseen ultimate@jyli.fi. Sähköpostilista on ultimatejaoston virallinen tiedotuskanava. Listalle lähetetään seuran kokouskutsujen sekä kausi-infojen lisäksi uutiskirje korkeintaan kerran kuussa, erilliset kutsut ultimatejaoston kokouksiin sekä maksutiedot uusista avautuvista maksuista.

_Mikäli haluat lopettaa uutiskirjeen tilauksen, ota yhteyttä_ [_ultimate@jyli.fi_](mailto:ultimate@jyli.fi)_._

**ETKÖ TIEDÄ, KEHEN OTTAA YHTEYTTÄ?** Laita viestiä Elisalle ultimate(a)jyli.fi / 0400 126 971.
