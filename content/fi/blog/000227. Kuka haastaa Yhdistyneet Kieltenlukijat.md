---
title: "Kuka haastaa Yhdistyneet Kieltenlukijat   ?"
description: "Sleepwalkers järjestää viimesyksyiseen tapaan opiskelijoiden ultimateturnauksen. Turnaus pelataan tiistaina 25. syyskuuta Kampuksen kentällä. Turnaukseen voivat osallistua kaikki JYY:n, JAMKin ja Humakin opiskelijat. Viime vuonna kiekon perässä juoksi bio- ja ympäristötieteilijöitä, kauppatieteilijöitä, kemistejä, kieltenlukijoita, liikuntalaisia sekä tietotekniikan ja viestinnän opiskelijoita. Tämän vuoden ilmoittautumistakarajaan on aikaa vielä kaksi viikkoa, mutta viime vuoden hopeajoukkue Yhdistyneet Kieltenlukijat on jo"
date: 2018-9-7
image:
alt:
ogImage:
tags: []
published: true
---
Sleepwalkers järjestää viimesyksyiseen tapaan opiskelijoiden ultimateturnauksen. Turnaus pelataan tiistaina 25. syyskuuta Kampuksen kentällä. Turnaukseen voivat osallistua kaikki JYY:n, JAMKin ja Humakin opiskelijat.

Viime vuonna kiekon perässä juoksi bio- ja ympäristötieteilijöitä, kauppatieteilijöitä, kemistejä, kieltenlukijoita, liikuntalaisia sekä tietotekniikan ja viestinnän opiskelijoita. Tämän vuoden ilmoittautumistakarajaan on aikaa vielä kaksi viikkoa, mutta viime vuoden hopeajoukkue Yhdistyneet Kieltenlukijat on jo kerännyt lähes kaksi joukkueellista pelaajia. Viime vuoden voittajajoukkue Liikunta kävi keväällä edustamassa opiskelijoiden SM-kisoissa Tampereelle ja tavoittelee paikallisturnauksesta vähintään kaksoisvoittoa omaan tiedekuntaan. Huhu kertoo, että tänä vuonna mukana nähdään ainakin liikuntabiologian opiskelijoiden oma joukkue, jonka runko rekryttiin JYYn avajaismessujen kampuspiknikiltä.

Ultimaten opiskelijaturnaus on puulaakiturnaus, jossa tyypillinen joukkue koostuu korkeintaan yhdestä lajin harrastajasta ja neljästä-viidestä muusta ennakkoluulottomasta opiskelijatoverista. Sporttisimmat joukkueet lähtevät turnaukseen viidellä pelaajalla ja sykkivät koko peliajan eli 20 minuuttia. Turnaus pelataan avoimen sarjana eli joukkueiden sukupuolikokoonpanoa ei ole rajoitettu.

**Turnausinfo**

MITÄ? Opiskelijoiden ultimateturnaus
MISSÄ? Kampuksen kentällä
MILLOIN? Ti 25.9. klo 15:00-18:00
KENELLE? Kaikille JY:n, JAMKin ja Humakin opiskelijoille
MITÄ MAKSAA? Ei mitään
MITEN MUKAAN? Kokoa vähintään 5 hengen joukkue vaikkapa omasta ainejärjestöstäsi ja ilmoittaudu pe 21.9. mennessä osoitteeseen ultimate@jyli.fi.

Myös yksittäiset pelaajat voivat ilmoittautua mukaan lähettämällä sähköpostia osoitteeseen ultimate@jyli.fi.

Pelit pelataan 5 vs 5. Peliaika on 20min, minkä jälkeen keskeneräinen piste pelataan loppuun ja tasatilanteessa pelataan vielä ratkaiseva piste. Säännöt kerrataan ennen pelien alkua, mutta perussäännöt löytyvät myös täältä: https://www.ultimate.fi/ultimate/saannot/perussaannot/. (Toki esimerkiksi kentän koko on pienempi.)

Järjestöt voivat halutessaan tilata ilmaisen lajiesittelyn ennen (tai jälkeen) turnausta. Ultimatea voi kokeilla myös kesällä ke klo 18:00-19:30 Agoran rannassa ja syksyllä ti klo 20:45-22:00 Korkeakoululiikunnan palloiluvuorolla Hippoksella.

Lisätietoa:
Turnaustivastaava Elisa Pursiainen
ultimate@jyli.fi / 0400126971

Virallinen Facebook-tapahtuma:
https://www.facebook.com/events/203550563828969/
