---
title: "Tampereella taisteltiin Talviturnauksessa"
description: "Perinteinen Tampereen Talviturnaus järjestettiin tänä vuonna 16.2. Hervannan vapaa-aikakeskuksessa. JYLI lähetti matkaan joukkueen, jonka tärkeimpänä tavoitteena oli pitää hauskaa ja kerätä samalla kokemusta tiukoista peleistä. Suurin osa pelaajista oli vasta syksyllä aloittaneita, mitä oli välillä vaikea uskoa; päivän aikana nähtiin uhrautuvaa puolustusta, taitavia heittoja ja hienoja maaleja. Vaikka voittoja ei tällä kertaa kertynyt tilille, oli"
date: 2013-3-13
image: /images/blog/talviturnausjoukkue.jpg
alt:
ogImage: /images/blog/talviturnausjoukkue.jpg
tags: []
published: true
---
Perinteinen Tampereen Talviturnaus järjestettiin tänä vuonna 16.2. Hervannan vapaa-aikakeskuksessa. JYLI lähetti matkaan joukkueen, jonka tärkeimpänä tavoitteena oli pitää hauskaa ja kerätä samalla kokemusta tiukoista peleistä. Suurin osa pelaajista oli vasta syksyllä aloittaneita, mitä oli välillä vaikea uskoa; päivän aikana nähtiin uhrautuvaa puolustusta, taitavia heittoja ja hienoja maaleja.

Vaikka voittoja ei tällä kertaa kertynyt tilille, oli erityisesti päivän viimeinen peli Tuuf-joukkuetta vastaan melkoinen trilleri. Tasaisesti edennyt peli ratkesi vasta varsinaisen peliajan päätyttyä JYLI:n niukkaan tappioon. Loppuringissä harmitus kuitenkin suli, kun nähtiin kuinka iso asia voitto oli vastustajan nuorelle pelaajakaartille – jopa kyynel kimmelsi jonkun tuuflaisen silmäkulmassa. Tätä ultimate parhaimmillaan on: hyvää yhteishenkeä, tiukkoja pelejä ja suuria tunteita. :)

Kiitos koko joukkueelle hienosta turnausreissusta!

Kapteeni Mikko

:BlogImage{ src="/images/blog/talviturnausjoukkue.jpg" alt=""}

Takana vasemmalta: Eero, Juho, Matti, Topi, Esa ja Mikko. Alhaalla vasemmalta: Laura, Kati-Mari, Lisa, Elli ja Tanja
