---
title: "Sleepwalkersin uutiskirje 3/2020: Kausi-info kesä 2020   ."
description: "Tue Sleepwalkersia ja maksa jäsenmaksu 1.4.2020-31.3.2021, vaikket vielä tietäisi omaa treeniaktiivisuuttasi. JSS:n peruuntuminen on tehnyt ison loven tuloihin. Jäsentietolomake on päivitetty. Kaikkien seuran jäsenten – myös vanhojen pelaajien! – täytyy täyttää jäsentietolomake uudelleen jäsenmaksun maksamisen yhteydessä. Ohjeet löytyvät myös jäsenyysinfosivulta. Virallinen jäsenyys antaa äänioikeuden seuran ja ultimatejaoston kokouksissa sekä edustusoikeuden Sleepwalkersin joukkueessa Suomen Liitokiekkoliiton turnauksissa."
date: 2020-5-18
image:
alt:
ogImage:
tags: []
published: true
---
Tue Sleepwalkersia ja maksa jäsenmaksu 1.4.2020-31.3.2021, vaikket vielä tietäisi omaa treeniaktiivisuuttasi. JSS:n peruuntuminen on tehnyt ison loven tuloihin.

[Jäsentietolomake](https://forms.gle/GdzoyTMqS5Z9n9648) on päivitetty. Kaikkien seuran jäsenten – myös vanhojen pelaajien! – täytyy täyttää jäsentietolomake uudelleen jäsenmaksun maksamisen yhteydessä.

Ohjeet löytyvät myös [jäsenyysinfosivulta](http://jyli.fi/liity-jaseneksi/ultimate/). Virallinen jäsenyys antaa äänioikeuden seuran ja ultimatejaoston kokouksissa sekä edustusoikeuden Sleepwalkersin joukkueessa Suomen Liitokiekkoliiton turnauksissa. Jäsenyydellä saa myös muita etuja kuten alennuksia turnausmaksuista. Jäsenmaksu on 15 euroa.

Toukokuun treenit
-----------------

Ilmoittautuminen ma 18.5. ja ke 20.5. treeneihin tarvitaan la 16.5. (klo 23:59) mennessä, jotta voimme sovittaa treenien kävijämäärät vallitsevien rajoitusten (max 10 hlö per ½ tekis) mukaisiin raameihin. Jos treenirajoitukset eivät täyty ennen lauantaita, täytetään loput vapaana olevat paikat ilmoittautumisjärjestyksessä.

Teemme viikonlopun aikana parhaamme jakaessamme / arpoessamme jokaiselle treenimahdollisuuksia tuleville viikoille. Kaikki eivät välttämättä mahdu kaikkiin treeneihin, mutta pyritään aloittamaan harjoittelu olosuhteiden puitteissa.

Sama malli toteutetaan näillä näkymin kahtena ensimmäisenä treeniviikkona. (Eli la 23.5. mennessä ilmot kuntoon ma 25.5. ja ke 27.5. osalta.)

Vastaa treeneihin IN/OUT ja mielellään kommentilla lisäksi seuraavia parametrejä jos sinulla on jotain erityisiä toiveita treeniajasta/intensiteetistä:

”MA parempi” tai ”KE parempi”, jos haluat erityisesti toivoa itsellesi jompaa kumpaa harjoitteluaikaa
”kovaa” jos haluat treenien olevan fyysisesti vaativat
”kevyesti” jos haluat treenien olevan pehmeä startti kaudelle
”jälkimmäisellä viikolla mukana” jos tiedät jo nyt pääseväsi jälkimmäisellä viikolla treeneihin mukaan.

Ilmoittautuminen Nimenhuudossa. Osoite on muuttunut: https://jsw.nimenhuuto.com/.

[Liiton ohjeistus toukokuulle](https://ultimate.fi/2020/05/liitokiekkoliitton-ohjeistus-seuroille-harjoitusten-jarjestamiseen-14-5-31-5/). Voimassa on 2 metrin turvaetäisyys, mikä tarkoittaa sitä, että toukokuussa ei ole pelitreenejä!

Kesän treenivuorot
------------------

Aikuisten harrastevuoro:
Ma 20:00-22:00 Jyskä (½) (8.6., 24.8.)
Ma 18:30-20:30 Huhtasuo (1.6.-25.8.)

Kaikille avoin aloittelija- ja rentovuoro:
Ke 20:45-22:00 Vehkalampi (½) (20.5.-30.9.)

Aikuisten peluri- ja kilpavuoro:
To 18:30-20:30 Huhtasuo (4.6.-27.8.)

Juniorivuoro:
Tänä kesänä junioreille ei ole omaa vuoroa, mutta mahdollisuuksien mukaan junioreille järjestetään omat pelit keskiviikon treeneissä

Kesän joukkueprojektit ja tapahtumat
------------------------------------

[Liiton suunnitelma kesäkaudelle](https://ultimate.fi/2020/04/tiedote-koronaviruksen-vaikutuksista-liiton-toimintaan/) (29.4.). Seuraava päivitys on tulossa Ultimate.fihin 18.5. mennessä.

**Siltamäen harjoitusotteluita 6.-7.6.** ei toteuteta turnausformaatilla, vaan joukkueet pelaavat harjoituspelejä. Lauantaina pelataan mixed-pelejä ja sunnuntaina naisten ja avoimen sarjan pelejä. Kaikki pelit ovat 5 vs 5 ja pelaajamäärä rajoitetaan 12 pelaajaan joukkue. Harjoituspelejä järjestetään, jos joukkueita ilmoittautuu tarpeeksi.

[Siltamäen ilmoittautumislomake](https://docs.google.com/forms/d/e/1FAIpQLScLuaomsn5RessS5zs1PGBJfcfDshxSqfCOmV3NnoZ5KpxIJw/viewform). Deadline to 21.5.

**Naisten joukkue** muodostetaan kiinnostuksen mukaan 5vs5 ja/tai 7vs7 -turnauksiin. On tärkeää saada mahdollisimman monen naispelaajan vastaus ennen SM-sarjan ilmoittautumisen päättymistä.

Vastaa [naisten kyselyyn](https://forms.gle/qTFnMskRQ81zPacp9) ma 1.6. mennessä.

**Avoimen joukkue SM-sarjaan** (27.-28.6. ja 7.-8.8.) muodostetaan, jos kiinnostuneita pelaajia on tarpeeksi. Tällä hetkellä on tiedossa, että osa pelaajista edustaa Saintsin paidassa.

Ilmoittaudu Elisalle (0400 126 971) ma 1.6. mennessä.

**Juniorijoukkue SM-sarjaan** (15.8. ja 12.9.) kootaan myöhemmin. Junioripelaajiin (perheisiin) otetaan yhteyttä henkilökohtaisesti.

**Muut tapahtumat** tarkentuvat myöhemmin. Jos pelaaminen Hietsu Beach Ultimatessa (4.-5.7.), Kalajoki Beach Ultimatessa (25.-26.7.), mixed-harrasteturnauksessa (29.-30.8.), mixed-SM-turnauksessa (19.-20.9.) tai mahdollisessa elo-syyskuussa pelattavassa 5vs5 naisten/avoimen harrasteturnauksessa kiinnostaa, seuraa WhatsAppissa Hyväntekijöitä, Discordissa Sleepwalkersin kanavaa tai Facebook-ryhmää Jyväskylä Ultimate.

Maksut
------

Treeneissä käyvien odotetaan maksavan seuran jäsenmaksu. Rajatapauksissa ota yhteyttä tilinhoitajaan Kati-Mariin (viestitse tai tili.ultimate@jyli.fi).

Kesän treenimaksu on 80€. Juniorit (2001 ja myöhemmin syntyneet) ja uudet aikuiset -50%. Keskiviikon vuorolla saa käydä pelkällä jäsenmaksulla. Kokeileminen on ilmaista ja ulkopaikkakuntalaiset voivat neuvotella alennuksesta Kati-Marin kanssa.

Kesän treenimaksujen deadline on 30.6. Kesken kauden mukaan tulleille treenaajille kolmannen treenikerran jälkeen.

Tapahtumien osallistumismaksut laskutetaan erikseen viimeistään lokakuussa.

Maksujen masterfile löytyy sisäisiltä viestintäkanavilta. Jos et osaa tulkita, mitä kaikkea sinun tulisi maksaa, jossain summassa on jotain epäselvyyttä ja/tai et pysty kaikkia maksuja kerralla maksamaan ja tarvitset maksuihin lisäaikaa, ole yhteydessä Kati-Mariin (Whatsapp tai tili.ultimate@jyli.fi). Jos maksamattomista maksuista pitää muistutella eräpäivän jälkeen, siitä tulee 5 euron huomautuslisä / kerta.

Sleepwalkersin viestintäkanavat
-------------------------------

**JSW Hyväntekijät (WhatsApp)** on aktiivisten pelaajien yleinen huutelukanava WhatsAppissa, jonne lähetetään myös kaikki info yksittäisten treenien joukkuejaoista kokouskutsuihin. (Oleellisin tieto on kiinnitetty ryhmän kuvaukseen.) Liittymistä suositellaan kaikille toiminnassa mukana oleville. Ryhmään pääsee kysymällä vaikkapa Elisalta (0400 126 971).

**Sleepwalkersin Discord-kanavaa** käytetään tällä hetkellä etäkokouksiin sekä tiedottamiseen. Plussana kaikki infot löytyvät ilmoitustaululta, jossa ne eivät huku muuhun huuteluun. Kutsulinkin saat Elisalta (0400 126 971).

Liittyä voi ilman tunnuksia/kirjautumista vaikka suoraan selaimesta. Liittyessä saa myös mahdollisuuden rekisteröidä oman Discord tunnuksen itselleen. Jos tunnusta ei rekisteröi, tehty vieraskäyttäjä tuhoutuu kun lähdette kanavalta. Mobiililaitteella käyttäminen vaatii yleensä joko selaimen asettamista ”desktop”-tilaan tai applikaation lataamista.

Mikä on Discord? Lyhyesti Discord on voice-over-IP & internet-relay-chat -palvelu yksinkertaisella käyttöliittymällä. Kanavan luomisella tavoitellaan tietynlaista pysyvyyttä seuran nettikokoustamiseen.

**[Jyväskylä Ultimate](https://www.facebook.com/groups/jklultimate) (Facebook-ryhmä)** on kaikille avoin kanava, jonne päivitetään uutiskirjeet, turnauskutsut ja satunnaiset oheisaktiviteetit.

[**Jyväskylä Sleepwalkers Ultimate (Facebook-sivu)**](https://www.facebook.com/sleepwalkersultimate) sisältää turnausraportteja ja muuta ajankohtaista, joka saattaa kiinnostaa muitakin kuin aktiivipelaajia.

[**Sleepwalkersultimate (Instagram)**](https://www.instagram.com/sleepwalkersultimate/) sisältää fiilistelyä tapahtumista, treeneistä, oheisaktiviteeteista ja pelaajien elämästä.

**Seuran verkkosivut** päivittyy lähinnä kausien vaihteessa. Verkkosivuilta löytyy yleinen info.

**Sleepwalkersin sähköpostilistalle** voit liittyä täyttämällä jäsentietolomakkeen [jäsenyysinfosivulla](http://jyli.fi/liity-jaseneksi/ultimate/) tai lähettämällä viestiä osoitteeseen ultimate@jyli.fi. Sähköpostilista on ultimatejaoston virallinen tiedotuskanava. Listalle lähetetään seuran kokouskutsujen sekä kausi-infojen lisäksi uutiskirje korkeintaan kerran kuussa, erilliset kutsut ultimatejaoston kokouksiin sekä maksutiedot uusista avautuvista maksuista.

**Etkö tiedä, kehen ottaa yhteyttä?** Laita viestiä Elisalle ultimate(a)jyli.fi / 0400 126 971.
