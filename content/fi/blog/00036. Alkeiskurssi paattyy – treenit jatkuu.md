---
title: "Alkeiskurssi päättyy – treenit jatkuu!"
description: "See English summary below… Ultimaten syksyinen alkeiskurssi kokoontuu tänään tiistaina viimeistä kertaa. Suosittu, 10-20 aloittelijaa joka viikko kerännyt kurssi on keskittynyt erityisesti sisäpeleihin, mikä onkin täällä pohjolassa se suosituin pelimuoto ultimatesta. Vaikka kurssi päättyy, niin hätä ei ole tämän näköinen: Samaan aikaan ja samassa paikassa, eli tiistaisin klo 19.00-20.30 Hipposhallissa, jatkuvat aloittelijoille suunnatut treenit koko"
date: 2011-10-25
image:
alt:
ogImage:
tags: []
published: true
---
_See English summary below…_

Ultimaten syksyinen alkeiskurssi kokoontuu tänään tiistaina viimeistä kertaa. Suosittu, 10-20 aloittelijaa joka viikko kerännyt kurssi on keskittynyt erityisesti sisäpeleihin, mikä onkin täällä pohjolassa se suosituin pelimuoto ultimatesta.

Vaikka kurssi päättyy, niin hätä ei ole tämän näköinen: Samaan aikaan ja samassa paikassa, eli tiistaisin klo 19.00-20.30 Hipposhallissa, jatkuvat aloittelijoille suunnatut treenit koko talven ajan. Joka viikko paikalla on yksi tai useampi kokeneempi pelaaja ohjaamassa, ja joka kerralla opetellaan uusia kuvioita ja muita ultimaten hienouksia. Kaikki kurssilla olleet voivat siis kätevästi jatkaa harrastusta, eikä touhu edelleenkään maksa mitään! Edes liikuntatarraa ei tarvi olla, eikä oma kiekkokaan ole välttämätön.

Myös täysin uudet naamat ovat tervetulleita mukaan pitkin talvea. Tiistaivuorolla saa henkilökohtaista opastusta heittotekniikoihin ja sääntöihin, joten aloituskynnys on matala. Taitojen karttuessa, ja kun haluaa hieman enemmän hikoilla kiekon perässä, suosittelen keskiviikon suosittua treenivuoroa Hipposhallissa klo 20.30-22.00. Vuorolla uudet ja nopeat pelaajat haastavat meidät vanhat ja väsyneet… ;)

Tervetuloa mukaan!

t. Mikko, JYLI:n pj

PS. Jos haluat olla ajan hermolla treenien ja mahdollisten peruutusten suhteen, liity ultimaten sähköpostilistalle. Laita minulle postia (mikko.ylilauri at jyu.fi) niin lisään sinut joukkoon.

_Summary:
The beginner course is done for this autumn but we continue with our practice for beginners at Tuesdays in Hippos-arena at 19-20:30. Everybody is welcome!
There will be more experiences player with you to lead the practice and guide into the fascinating world of_ _Ultimate__. So all of you that have been with us in the beginner course or even never tried this great sport, are welcome to Tuesday practice!
If you want to join our email list to get more info about pratices and other actual issues please send email to mikko.ylilauri at jyu.fi_.
