---
title: "Kätyrit repivät pelihousunsa NSUT:eessa   ."
description: "Kätyreiden NSUT-raportti 2018 Perjantai 21:00- Aina ei raaka testosteroni riitä polttoaineeksi, joten Kätyrit hakivat vatsantäytettä Amarillosta ennen suuntaamistaan Tørst Companyyn turnauksen virallisiin avajaisiin. Kätyrit herättivät pelkoa ja ihailua heti astuessaan sisään hämyiseen kellariin. Kaikkihan tietävät, että kentällä on säännöt, mutta kapakassa ei. HU!-HA! virtasivat koko illan, karaoke raikui ja huhu kertoo Krakeninkin lonkeron vilahtaneen. Fysikkaa"
date: 2018-11-4
image: /images/blog/k%C3%A4tyrit.jpeg
alt:
ogImage: /images/blog/k%C3%A4tyrit.jpeg
tags: []
published: true
---
**Kätyreiden NSUT-raportti 2018**

Perjantai 21:00-

Aina ei raaka testosteroni riitä polttoaineeksi, joten Kätyrit hakivat vatsantäytettä Amarillosta ennen suuntaamistaan Tørst Companyyn turnauksen virallisiin avajaisiin. Kätyrit herättivät pelkoa ja ihailua heti astuessaan sisään hämyiseen kellariin. Kaikkihan tietävät, että kentällä on säännöt, mutta kapakassa ei. HU!-HA! virtasivat koko illan, karaoke raikui ja huhu kertoo Krakeninkin lonkeron vilahtaneen. Fysikkaa joukkueesta tiedettiin löytyvän, tarvittiin vain lisää kehojen kemiaa – ja sitähän BRU!-HA HAA! löytyi! Älä kerro äidille, mutta FU FU! meni päihin niin kuin HU HAI! jäihin.

Ground Zero 0-100

Aamu valkeni Crystal Pepsin kirkkaana, ja osalla pelaajista olokin oli samaa luokkaa. Aamupalalla liikkui juttuja, että Kätyrit olisivat ottaneet mustia shotteja edellisiltana, mutta se on huhupuhetta tai tilanteesta riippuu.

Ground Zeron puolustuspeli osoittautui haastavaksi ja Kätyreiden peli oli ajoittain sekavaa – kuin olisi polle potkaissut päähän. Sanoin: ”määhän siitä Ilari kentälle ja hoida Jukolan Jussin tyyliin järjestystä tuohon suohon!”. Noh, kerran kun Ilmarin laittaa kentälle, ei sitä enää lopputurnauksen ajaksi kannata penkille enää ottaa. Jätetään penkkipaikat huonompikuntoisille ja -hermoisille.

Joukkue 8-6

Omassa maalissa huhkittu träppikatko ja isällinen avokämmen Topille Coast to Coast -tyyliin katkaisi sentin selkärangan ja Kätyreiden koko aamun jatkunut peli-ilo saneli turnauksen ensimmäisen voiton.

Antero pelasi koko pelin tosi hyvin.

TT-lätty 10-2

Hauska on jälkeen päivän baariin rientää, jos jotain hyvää aikaansa saaneen tietää. Näillä teeseillä Kätyrit lähtivät kolmanteen peliinsä, jossa panoksena oli lohkon kakkossija ja menolippu kahdeksan parhaan joukkoon. Tiukalla peräpuolustuksella, eli lähes hanuriin tarttumalla, Kätyrit saivat pakotettua TT-Lätyn heittämään korkeita toiveikkaita heittoja, jotka kuitenkin katkottiin armotta samurain lailla.

Free Flyers 8-11

Aiempien pelien perusteella turnauksen ainoa ulkomaalaisjoukkue tiedettiin fyysiseksi ja nopeaksi, joten Kätyrit varautuivat läähättämään ja läkähtymään. Kätyrien raakaa fysikkaa peläten virolaiset lähtivät peliin kaasu pohjassa tavoitteenaan määrätä pelin tempo.

Usein yksittäisen pelaajan uhrautuva suoritus on tehokkain initiaatio joukkuehengen nostatukselle. Topin dyykatessa häneltä itseltään katkotun maaliheiton reboundin peli alkoi kääntyä. Seuraavassa draivissa oli Jerryn vuoro syöksyä kiekkoon kuin sokeriton nallekarkki posliiniin. Tiukka tappio johti siihen, että Kätyrit pelaavat sunnuntaiaamun ensimmäisessä slotissa. Huominen olkoon huominen, täytyy sietää, tuumivat Kätyrit marssiessaan suihkuun.

Iltapelit 100-0

Kokemuksen tuoma aamun pelko mielessään Kätyrit lähettivät tuoreimman kärkensä jatkopelien edustukseksi. Puoli neljältä kerroshampurilaiskääreiden rapina osoitti puuman raapiman nuorukaisen hakeutuneen takaisin rosteriin – Tosimieshän ei sanojaan ja salaattia syö.

Pankki oli täytetty. Edes Nukkumatin kolahtava kongi ei onnistunut häiritsemään. Vain hienoinen Tapsan kuorsaus kantautui vaimeana jostain kauempaa hotellin länsisiivestä, palo-ovien ja hissikuilujen takaa, kerrosta alempaa.

Darras Stars HU!-HA!

Aamupalalla Kätyrit imivät voimaa Aurinkokuninkaan halosta. Tamin vinkeillä (jotka muuten olivat: backhand, forehand, boom boom boom) paineltiin jäisen kylmään kakkoshalliin. Pukukopissa koettiin kuitenkin tarpeelliseksi lämmitellä pelkät pohkeet viikingin tahdissa.

Aamuyön kerroshampurilainen kyseli pelin loppuvaiheilla exit onlya, Jerryn painellessa kultakutrit hulmuten kentän poikki vaihtoon.

Skuba Divers 10-7

Pelin ennakkotunnelmat kohahduttivat yleisöä: Kätyreiden kapteeni oli hävinnyt ensimmäisen arvontansa koko turnauksessa ja tuloksena ottelun ensimmäinen hyökkäys Kätyreille. Raksapariksi valittiin tämän perusteella kaksikko, joka tulisi korjaamaan tilanteen ja näin myös kävi. Puolustamaan päästiin heti ensimmäisen syötön jälkeen omalta maaliviivalta.

Kätyrit meritoituivat turnauksen dyykkaavimpana joukkueena. Viisi atleettia levytti lähes joka matsissa, kahden keskikentän antaessa siihen aktiivisesti aihetta. Ehyt kokonaisuus, voitettu viides sija ja oikeutetusti ansaittu Hartti Suomela -trophy. Ironista kyllä, viimeksi mainitun pokannut Antero selvisi turnauksen loppuun ainoana kätyrinä repimättä pelihousujaan.

_\-Kätyrit_

:BlogImage{ src="/images/blog/kätyrit.jpg" alt=""}

Kätyrien jyväskyläläis-oululaista mieskomeutta uhkunut edustusrosteri: Yömyssy (vas. etu), Kraken, Ärräpää, Tessu (vas. taka), Topi, Reivi ja Ilmari.
