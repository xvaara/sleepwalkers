---
title: "Ultimaten ulkokausi aloitettiin Jyväskylässä"
description: "Jyväskylän Liitokiekkoilijat järjestivät toista kertaa Jyväskylä Summer Start –ultimateturnauksen, joka nimensä mukaisesti oli jälleen kesän ensimmäinen ulkoturnaus. Äitienpäivänä 11.5.2014 pelattu turnaus keräsi 7 joukkuetta Viitaniemen urheilupuiston legendaarisiin puitteisiin.  Kuten JSS-turnauksen sloganissa mainitaan ”Suomen kesä on lyhyt ja vähäluminen”, oli turnauspäivä sään puolesta monipuolinen. Säät vaihtelivat aamun sadekuurosta aina iltapäivän auringon paisteeseen.  Pelillisesti turnauksessa nähtiin monta"
date: 2014-5-19
image: /images/blog/ScreenShot1282.jpg
alt:
ogImage: /images/blog/ScreenShot1282.jpg
tags: []
published: true
---
Jyväskylän Liitokiekkoilijat järjestivät toista kertaa **Jyväskylä Summer Start** –ultimateturnauksen, joka nimensä mukaisesti oli jälleen kesän ensimmäinen ulkoturnaus. Äitienpäivänä 11.5.2014 pelattu turnaus keräsi 7 joukkuetta Viitaniemen urheilupuiston legendaarisiin puitteisiin.

:BlogImage{ src="/images/blog/ScreenShot1282.jpg" alt="ScreenShot1282"}

 Kuten JSS-turnauksen sloganissa mainitaan ”Suomen kesä on lyhyt ja vähäluminen”, oli turnauspäivä sään puolesta monipuolinen. Säät vaihtelivat aamun sadekuurosta aina iltapäivän auringon paisteeseen.  Pelillisesti turnauksessa nähtiin monta tiukkaa ottelua ja voittajajoukkue tuli yllättävältä taholta.

Viime vuoden voittaja Oulun **Disquitos** oli tänäkin vuonna mukana kahden joukkueen voimin. Tällä kertaa kahden tasavahvan joukkueen taktiikka ei riittänyt oululaisille palkintosijoille pääsemiseen.  Pronssiottelussa  Jyväskylän **JSW Valkoinen** kukisti oululaiset 14 – 9. Finaalissa kohtasivat viime vuoden pronssijoukkue **TT-Lätty** Tampereelta ja turnauksen yllätysjoukkue **Hattu X**. Hattu-joukkue oli rakennettu muutaman Jyliläisen pohjalle ja ympäri Suomea ilmoittautuneet hattu-pelaajat oppivat yhteisen pelityylin jo alkusarjan aikana. Hattu X:n otteet olivat tasaisen vahvoja koko turnauksen ajan ja sillä irtosi ykkössija finaalissa lukemin 12 – 8.

Kokonaisuudessa JSS oli onnistunut yhden päivän turnaus ja oli hyvä aloitus ulkokaudelle. Jyväskylän Liitokiekkoilijat kiittävät kaikkia turnaukseen osallistuneita ja talkoolaisia.
**Tervetuloa ensi vuonna uudestaan!**

**Sijoitukset:** (Yksityiskohtaiset pelien tulokset löytyvät [täältä](http://jyli.fi/jyvaskyla-summer-start-2014/).)

1\. Hattu X
2\. TT-Lätty
3\. JSW Valkoinen
4\. Disquitos
5\. Whisquitos
6\. JSW Punainen
7\. Freezebees

:BlogImage{ src="/images/blog/ScreenShot1280.jpg" alt="ScreenShot1280"}

**Kuvassa:** JSW Valkoinen vasemmalla, TT-Lätty keskellä punaisissa ja Hattu X mustissa.

Turnauksen taolla järjestettiin leikkimielinen pituusheittokilpailu, jossa heittovälineet arvottiin osallistujien kesken. Voittokolmikko löytyi jyväskyläisten joukosta ja pisimmälle lensi luonnolisesti Ultra Star.

:BlogImage{ src="/images/blog/ScreenShot1281.jpg" alt="ScreenShot1281"}

Kuvassa heittokisa voittajat vasemmalta: 2. Aleksi (Guts-kiekko), 1. Jukka (Ultra Star), 3. Ville (Frisbeegolf draiveri).
