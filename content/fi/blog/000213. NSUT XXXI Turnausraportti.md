---
title: "NSUT XXXI Turnausraportti"
description: "Syysturnauskauden (ja joidenkin tapauksissa pikkujoulukauden, kyllä vain) starttasi viime viikonloppuna (29.-30.10.2016) perinteinen NSUT. Aina hyvätasoisen Ultimate-turnauksen avoin sarja oli tällä kertaa tiivistynyt 13 joukkueen mittelöksi, ja vauhtia tuli riittämään. Peliasuihin joukkueemme USW pääsi perinteiden mukaan tutustumaan vasta pukukopissa, ja Juhohan oli löytänyt alerekistä lähes ykkösiä ylle laitettavaksi. Yksi turnauksen suosikeista, Hervannan HUH siirteli lauantaiaamun ensimmäisestä"
date: 2016-10-30
image: /images/blog/Kiekko_maaliin.jpg
alt:
ogImage: /images/blog/Kiekko_maaliin.jpg
tags: []
published: true
---
Syysturnauskauden (ja joidenkin tapauksissa pikkujoulukauden, kyllä vain) starttasi viime viikonloppuna (29.-30.10.2016) perinteinen NSUT. Aina hyvätasoisen Ultimate-turnauksen avoin sarja oli tällä kertaa tiivistynyt 13 joukkueen mittelöksi, ja vauhtia tuli riittämään. Peliasuihin joukkueemme USW pääsi perinteiden mukaan tutustumaan vasta pukukopissa, ja Juhohan oli löytänyt alerekistä lähes ykkösiä ylle laitettavaksi.

:BlogImage{ src="/images/blog/Kiekko_maaliin.jpg" alt="Kiekkoa Maaliin!"}

Kiekkoa Maaliin!

Yksi turnauksen suosikeista, **Hervannan HUH** siirteli lauantaiaamun ensimmäisestä kello kasin ”slotista” hämmentymättä hyökkäyksensä ja enimmät puolustuksensa maaliin ja avasi voittotilinsä. Hikirauhaset kuitenkin aukenivat hervantalaisillakin ja toiseen otteluun **Whisquitosia** vastaan lähdettiin voittomielellä. Toinen peli pelattiin skenen yhdellä pienimmistä, ja saletisti matalimmalla kilpa-areenalla, eli Rollerilla. Ottelun edetessä kävi selvästi, että oululaiset olivat harjoitelleet joukkueista selkeästi enemmän pelaamista pienillä kentillä, hallien eteisauloissa, ja miksei siivouskomeroissa. Whisquitois siirteli kiekkoa jumalaisesti. USW:lle taas tuotti haasteita, ettei kentän ainoasta oikeasta heittopaikasta, keskikentältä, saanut heitettyä maalinurkkiin yläheitoilla. USW:n päänahka jäi myös oululaisille. Lohkon päätösottelussa vastaan osallistui toinen Oulun joukkue **Drama Queens** (jotka olivat aloittaneet lauantaiaamuna 8:lta toista oululaisjoukkuetta vastaan). Pinkit kuningattaret panostivat pitkiin heittoihinsa, joista muutama kolahteli tällä kertaa areenan päätyyn. 10-6 voitto USW:lle tiesi hissipeliä.

:BlogImage{ src="/images/blog/Screen-Shot-328.jpg" alt="Tiukka tilanne maalilla, mutta Tuomas hoitaa hommat!"}

Tiukka tilanne maalilla, mutta Tuomas hoitaa hommat!

Päivän viimeisessä kohtaamisessa toiselle etuviivalle asteli avoimen SM-mitaleita viime vuosina keränneitä turkulaisia, **Flight Club**. Molemmat joukkueet olivat pelänneet toisen hyväksi epätasaista ottelua, mutta pelistä tulikin tasainen. Turkulaiset pelasivat esteettisesti kauniiden, taitavien heittojen ja suoranopeuden yhdistelmällä, pitivät kiekkoa, ja toimittivat sen tarvittaessa tarkasti pystyyn rynnineelle joukkuetoverilleen. Hyvätasoinen ottelu päättyi 9-7 Turun voittoon, ja loppuringissä kiiteltiin syystä niin spirittiä kuin otteita. Hissipoika oli laskeutunut. Ei siitä sen enempää.

Lauantain after-gamet alkoivat erään Vaasalaisen kerrostalon saunatiloissa. Keskityimme rauhassa ja antaumuksella inttijuttuihin ja veden heittelyyn kiukaan vastuksille. Ilta jatkui ruokailemaan hulppealle Svenska Klubbenille. Pulled pork smakade jätte gott, kasvisruoka ei niinkään. Putin Pyryn huikea pianosoolo sekä Pannacotta jälkiruoka ja pikkurahalla leveilleet Teemu (kahvi ja konjakkia), sekä Juho (pannukahvi, keitetty lounaalle) kruunasivat aterian.

:BlogImage{ src="/images/blog/Screen-Shot-326.jpg" alt="screen-shot-326"}

Fiilistelyä Svenska Klubbenilla.

Sunnuntainakin alettiin pelaamaan kukon laulun aikaan, wastassa **Waasan WetoWoima**. Pelaajamäärä oli valttia: jyväskyläläiset pääsivät pelaamaan yhdeksällä kuutta vastaan (ei kaikkia yhtä aikaa, vaikka niinkin turnauksessa kävi!), mikä painoi ratkaisevat pisteet USW:lle.

:BlogImage{ src="/images/blog/Screen-Shot-329.jpg" alt="USW:n puolustus oli terästä, mutta tällä kertaa sen aukaisi Aarni. "}

USW:n puolustus oli terästä, mutta tällä kertaa sen aukaisi Aarni.

Viimeisessä kohtaamisessa (panoksena oli turnauksen 9:s sija) otimme mittaa Hietsun turnauksen kesällä voittaneesta kakkonen on ykkösestä \[**2 = 1**\] joka koostui Lempäälän Kisan kovajalkaisista tulevaisuuden lupauksista.  Jälleen edettiin tasalukemin, jälleen vastapuoli oli ottelun lopulla kaksi pistettä edellä. Sitten alkoi nousu: piste, toinen, universaaliin! Kauppiksen halli täyttyi kannustuksesta ja urheilujuhlan humusta himoittua yhdeksättä sijaa ratkottaessa. Lempääläläisten maaliyritys meni (muistaakseni) pitkäksi. Kiekkoa tuotiin ylöspäin, ylöspäin, maaliin saakka! Ottelussa riitti sen verran tunnelmaa että loppurinki otettiin ulkoilmassa. Kun vielä vaatteet ja haikeat jäähyväiset oli vaihdettu (minä se heitin ne pipon ja paidan roskiin!-), oli aika suunnata tai suunnistaa kotiin.

Kiitos Vaasa, Kiitos USW ja tervetuloa Laukaan talven turnauksiin ja kesän kynnyksellä on luvassa JSS – Jyväskylä Summer Start vol. 5.

Raportointi: J-Lintilä, kuvat USW.
Lopulliset tulokset: [NSUT result](http://nsut.com/results-nsut-xxxi)

**Pelaajaosio:**

Asko = Toi järkeä ja varmuutta kentälle
Esa = Pinna piti hyvin, samoin pää. Ainoat syljet taisi lentää vahvasta kahvista. Puijasi ilkeästi kps:llä kapteeniuden ennen 2=1-peliä
Janne = Heräsi molempien päivien aamupeleihin. Enempää ei voi Juho vaatia.
Jenna = ”Bonebreaker” Suhonen, ei puolustuksessa säälinyt vastustajien hyökkäyshaluja. Esti, häiritsi ja katkoi usealta äijältä syötön
Juho = Löysi oikeasti pätevät ultimateshortsit kuudella eurolla yhdeksälle pelimannille.
Jysky = Miten voi pelata omalla hyvällä tasolla yksien treenien jälkeen? Kysykää Jyskyltä.
Teemu = oma energinen itsensä
Tutu = Taitoi niin maaliloikan, maaliheiton kuin katkotkin. Vei meiän muidenkin pisteet!
Valtteri = Ei häkeltynyt ilkeistä kämmenpakoista, vaan niittaili upsimaaleja. Vanhana maalipelaajana poimi ulottuville tulleet maaliheitot

:BlogImage{ src="/images/blog/Screen-Shot-325.jpg" alt="screen-shot-325"}

Ylärivi vasemmalta: Janne, Asko, Juho, Valtteri, Tuomas ja Juha. Alarivi: Jenna, Esa ja Teemu
