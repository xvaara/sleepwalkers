---
title: "Ultimaten sisäkauden kenraaliharjoitus JSW:n tapaan"
description: "  Harkkaturnausviikonloppu Laukaassa 7.-8.11.2015 Jälleen on se aika vuodesta, jolloin innokkaat ultimaten pelaajat miettivät kuumeisesti tulevan hallikauden kuvioita. Kuvioita hiottiin jälleen harjoitusturnauksen merkeissä, joka tänä vuonna järjestettiin toista vuotta peräkkäin Sydän-Laukaan koululla. Turnaus oli monessa mielessä historiallinen. Ensimmäistä kertaa turnaus kesti koko viikonlopun. Lauantaina 7.11 pelattiin harjoitusturnaus, johon osallistui 7 joukkuetta pääasiassa B-D – sarjatasoilta."
date: 2015-11-21
image: /images/blog/ScreenShot2559.jpg
alt:
ogImage: /images/blog/ScreenShot2559.jpg
tags: []
published: true
---
:BlogImage{ src="/images/blog/ScreenShot2559.jpg" alt="ScreenShot2559"}
------------------------------------------------------------------------

Harkkaturnausviikonloppu Laukaassa 7.-8.11.2015
-----------------------------------------------

Jälleen on se aika vuodesta, jolloin innokkaat ultimaten pelaajat miettivät kuumeisesti tulevan hallikauden kuvioita. Kuvioita hiottiin jälleen harjoitusturnauksen merkeissä, joka tänä vuonna järjestettiin toista vuotta peräkkäin Sydän-Laukaan koululla. Turnaus oli monessa mielessä historiallinen. Ensimmäistä kertaa turnaus kesti koko viikonlopun. Lauantaina 7.11 pelattiin harjoitusturnaus, johon osallistui 7 joukkuetta pääasiassa B-D – sarjatasoilta. Isänpäivänä 8.11 pelattiin vielä harrasteturnaus, jossa voitosta mittelivät hieman sekalaisempi kokoelma juniori- ja alemman sarjatason joukkueita. Tarkoituksena oli järjestää myös oma naisten sarja, mutta lopulta kaksi osallistunutta naisten joukkuetta pelasi sunnuntaina avointa sarjaa. Yhteensä joukkueita oli sunnuntaina peräti kahdeksan.

Ja tänäkin vuonna turnauksen kaikki pelit kuvattiin molempina päivinä ja halukkaat joukkueet saivat lunastaa kuvamateriaalin jälkianalysointia varten. Hyvää oppimateriaalia tulevia toureja varten!

### **JSW:tä joka lähtöön**

Turnaus oli historiallinen myös siinä mielessä, että isäntäseura osallistui viikonloppuun peräti neljällä joukkueella. Lauantaina taistelivat JSW 1 ja JSW 2, sunnuntaina oli vuorossa JSW 3 ja JSW naiset. Oikeastaan mukana oli myös viides joukkue, nimittäin JSW kakkosen täydensi sunnuntain harrasteturnausta. Lukuisten loukkaantumisten (ja ehkä myös isänpäivän) takia kakkonen lainasi muutaman pelaajan verran vahvistuksia ykkösjengistä ja näin JSW 1.5 oli syntynyt.

### **Lauantain askelmerkit**

Lauantain pelit startattiin isäntäjoukkueiden kohtaamisella. **JSW 1** sai nopeasti kuvionsa kuntoon ja otti pelistä selkeän voiton. Pelit jatkuivat tiiviiseen tahtiin: JSW ykkösen kolme ensimmäistä peliä pelattiin puolen tunnin tauoilla ja kolmannen ja neljännen pelin välissäkään ei ollut kuin yksi tunti. Tiiviistä tahdista huolimatta ykkösjoukkue otti voitot sekä Vaasan WWW:stä että Oulun Disquitoksesta. LeKi oli odotetun kova ja JSW 1 joutui taipumaan taitavaa joukkuetta vastaan luvuin 5-10. **Kakkosjoukkueen** ensimmäiset pelit oteltiin lähes yhtä tiiviiseen tahtiin. Erityisesti Tampereen TT-lättyä vastaan kakkosjengi taisteli hienosti taipuen lopulta yhden pisteen tappioon luvuin 6-7. Iltapäivällä **JSW 2** otti kuitenkin voiton Disquitosista luvuin 10-8.

**JSW 1** kohtasi iltapeleissä vielä Espoon Hukan ja TT-lätyn. Molemmat pelit oli voitettavissa, mutta Hukalle annettiin alussa liian pitkä etumatka, jota ei saatu enää kurottua umpeen. Lätty-peliin lähdettiin testimielessä sekoittamaan pelipaikkoja, joka kostautui pahasti ottelun alussa. Pelin lopussa saatiin oma peli kulkemaan, mutta silloin oli jo liian myöhäistä. Illan pelit toimivat hyvänä opetuksena siitä, että kaikkiin peleihin tulee lähteä hyvin latautuneena ja valmistautuneena liikkeelle.

Lopullisissa tuloksissa JSW 1 oli viides ja JSW 2 kuudes. Molemmat joukkueet saivat arvokasta yhteispelikokemusta, jota on tavallisissa treeneissä usein hankala saada. JSW 1 otti myös erityiseen huomioon henkisen puolen. Virheitä ei jääty murehtimaan ja peliin lähdettiin positiivisen kannustuksen kautta. Ihan niin kuin Strömsössä tämä ei vielä sujunut, josta todisteena on joukkueen kapteenin patoutuneiden tunteiden purkautuminen, joka onneksi saatiin nauhalle asti.

Turnauksen tulokset raportin lopussa.

:BlogImage{ src="/images/blog/ScreenShot2558.jpg" alt="ScreenShot2558"}

### **Sunnuntainakin oli kovia pelejä**

Sunnuntain pelit pelattiin kahdessa lohkossa powerpool – systeemillä, eli A-lohkossa ottelivat neljän parhaan joukkoon seedatut joukkueet ja B-lohkossa neljä seuraavaa. B-lohkosta oli kuitenkin mahdollista nousta taistelemaan aina finaaliin asti. JSW 2 (tai 1.5) oli olosuhteiden pakosta ehkä hieman kovalla kokoonpanolla liikkeellä, mutta peleistä saatiin hyvää oppia erityisesti puolustuspelaamiseen.

Viime hallikauden kolmos-tourilla debytoinut JSW 3 lähti hakemaan pelituntumaa tulevaa hallikautta varten. Mukana oli paljon uusia kasvoja. Tänä vuonna JSW on saanut värvättyä useammankin fribaajan ultimaten pariin. Lohkopeleissä yhteispeli ei vielä aivan kulkenut parhaalla mahdollisella tavalla ja kokemattomuus näkyi välillä epävarmuutena kiekollisessa pelissä. Jatkopeleissä kuitenkin hieno voitto nopeaa Virhettä vastaan ja nousu lopulta pronssipeliin asti, jossa pronssin kuitenkin vei tiukan taistelun päätteeksi Disquitosin naiset parrakkaine vahvistuksineen. Tästä on kuitenkin hyvä lähteä varsinaisiin sarjapeleihin. Kehityskäyrä on varmasti hyvin nousujohteinen.

**JSW:n naiset** lähtevät tällä kaudella ensimmäistä kertaa ikinä pelaamaan naisten sarjaa täysin omalla porukalla. Erityisen hienoa on, että mukaan on saatu aktiivisia omia junnuja, jotka kunnostautuivat myös sunnuntaina. Lohkopeleissä Virhe sekä Disquitos osoittautuivat vielä liian koviksi vastuksiksi. Naiset ottivat kuitenkin kahteen otteeseen selvän voiton TUFF A:sta. Yhteispeli parani peli peliltä ja kentällä nähtiin hienoja suorituksia ja vastuunottoja. Erityismaininnan ansaitsee Kertun dyykkimaali!

### **Lopputulema**

Turnaus keräsi mukavasti joukkueita ympäri Suomea. Hienoa oli myös huomata, että joukkueita riitti sekä kilpajoukkueiden että harrastajajoukkueiden turnauksiin. Lauantain turnaus oli monin paikoin varsin tasainen ja etenkin kärkijoukkueet pelasivat voitot ja tappiot ristiin. Uskon, että pelit olivat mielekkäitä ja haastavia kaikille ja peleistä oli suuri hyöty joukkueille tulevia hallitoureja ajatellen. Sunnuntain pelit pelattiin hyvässä hengessä vaikka suuria tunteitakin nähtiin. Mahtavaa oli, että mukana oli useita hyvin nuoria tai junnupainotteisia joukkueita. Erityismaininta menköön **TUFF**ille, joka oli mukana kahden joukkueellisen voimin ja selkeästi pienimmällä keski-iällä. TUFF B saalisti myös upean voiton isäntäjoukkue JSW kolmosesta. Turnauksessa nähtiin myös uusi tulokas **Mustavaris Porista**. Toivottavasti heidät, niin kuin kaikki muutkin joukkueet nähdään ultimatekentillä myös jatkossa.

Kiitoksia upeasta ultimateviikonlopusta kaikille osallistuneille joukkueille ja järjestäjille!

Raportoija: Valtteri Kangasmäki
Stilisointi: TRT
Kuvat: pelivideoista

LAUANTAIN PELIEN TULOKSET:

-----------------------------

SUNNUNTAIN PELIEN TULOKSET:
---------------------------

:BlogImage{ src="/images/blog/12208023_1659847164270470_674108187_n.jpg" alt="12208023_1659847164270470_674108187_n"}
