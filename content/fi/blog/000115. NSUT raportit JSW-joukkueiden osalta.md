---
title: "NSUT raportit JSW-joukkueiden osalta"
description: "Jylin edustusjoukkueet niin miehissä kuin naisissa eli JSW osallistuivat vuotuiseen sisäkauden ykkösturnaukseen eli Vaasan NSUT:hin. Alla molempien joukkueiden turnausraportit:                 JSW-miehet: Kapteenin hymy oli hyytyä, kun yksi toisensa perään Vaasaan lähtijöistä peruikin yllättäen tulonsa, kuka töihin ja kuka puolustusvoimain menoihin vedoten. Lopulta kokoonpanoon jäi Esa kapteeniksi ja ainoaksi"
date: 2013-10-29
image: /images/blog/ScreenShot804.jpg
alt:
ogImage: /images/blog/ScreenShot804.jpg
tags: []
published: true
---
**Jylin edustusjoukkueet niin miehissä kuin naisissa eli JSW osallistuivat vuotuiseen sisäkauden ykkösturnaukseen eli Vaasan NSUT:hin. Alla molempien joukkueiden turnausraportit:**

:BlogImage{ src="/images/blog/ScreenShot804.jpg" alt="ScreenShot804"}

### JSW-miehet:

Kapteenin hymy oli hyytyä, kun yksi toisensa perään Vaasaan lähtijöistä peruikin yllättäen tulonsa, kuka töihin ja kuka puolustusvoimain menoihin vedoten. Lopulta kokoonpanoon jäi Esa kapteeniksi ja ainoaksi viimevuoden joukkueesta. Ensikertalaisia olivat Topi R., Jukka ja Eero. Kokemusta edustivat Ville, Asko sekä JSW:ssä uraa jatkava Juho, joka palasi NSUT:hen seitsemän vuoden tauon jälkeen.

Aamupelit ovat aina JSW:lle hankalia. Erityisesti, kun vastaan tuli turnauksessa kolmanneksi sijoittunut Joukkue. Heittopussin rooliin ei kuitenkaan tarvinnut jäädä, vaikka pelin alussa vastustaja sai heti 0-3 johdon. Sitten peli alkoi kulkea tasatahtiin ja päättyi 8-5 lukemiin.

Ottelu Whisquitosta vastaan alkoi samalla tavalla kankeasti 0-3 kuin edellinenkin. Peliä enemmän ohjannut Asko sai joukkueen ruotuun. Onnistunut vastuunjako puolustuksessa sekä hyvin roolitetut hyökkäykset toimivat ja välillä JSW jopa johti ottelua. Peliaika päättyi 7-7 tilanteen. Ratkaiseva piste tuli upsina pimeälle ja vain senttejä yli kapteenin näppien yli suoraan vastustajan käteen. Tappio hyvästä pelistä ei jäänyt harmittamaan. Eero pokkasi Whisquitoksen spirit-palkinnon upealla yhden käden kopilla mahdottomasta heitosta (kuka lie heitti, ei kehtaa tunnustaa \[=Hyvä VILLE! Siitä piste! toim.huom.\]). Hyvä vire jatkui TT-lättyä vastaan, joka kaatui ennen täyttä aikaa 11-3 ja sijoituspeleissä vastassa ollut Freezbeez 8-5. LaRe seurasi katsomosta jälkimmäistä ottelua, joka kehuista päätellen oli tehnyt pienen vaikutuksen konkariporukkaan.

LeKi junnut juoksuttivat sunnuntaina viimeisessä ja ainoassa pelissä aamu-unista JSW:tä karmein lukemin 2-9. Loppusijoitus 10/16 kuitenkin paras vuosiin eikä tappio viimeisestä pelistä jäänyt edes vaivaamaan.
(Kirjoittanut joukkueen kapteeni Esa S.)

:BlogImage{ src="/images/blog/JSW_nsut2.jpg" alt="JSW_nsut2"}

 JSW-naicet:
------------

NSUT-turnee alkoi lauantaina virkeissä merkeissä klo 8:00 aamupelillä, jossa vastaan asettui TrikooBeibet. Juoksimme kentälle Kaaoksen tuottamat punatäpläiset otsapannat viuhuen. Veimme ensimmäisen pisteen Kirsin hypättyä ja saatua upean kopin ja näin peli sai lupaavan alun. Tämä nosti tunnelman ja muutaman heiton kattoon. Peli päättyi 4-11 häviöön. Ensimmäisen pelin jälkeen totesimme sään olevan kaunis ja päätimme hyödyntää hallin vieressä sijaitsevaa jalkapallokentää harjoitteluun.

Hyvän nurmikon lämmittelyn jälkeen kohtasimme TurQ ChiXin, jotka iskivät heti kiinni Kati-Mariin. Päätimme koittaa lauman voimaa heitä vastaan vaihtamalla maalipaikkaan. Lähtökuviot toimivat toisessa pelissä paremmin. Peli päättyi häviöön 3-11, mutta spirit-palkinto herätti ansaittua huomiota ja hämmästystä. Japanilainen huippulaatu osui naulankantaan.

Ennen kolmatta peliä kävimme jälleen virkistäytymässä ulkona ja tämä näkyi pelissä parantuneina jatkohakuina. Vastustajamme minihameiset pörriäiset levittivät rakkauden siitepölyä loppuringissä pusuillaan. Lukemat pörriäisille 11-4.

Neljännessä pelissä Annika ja Mimi pääsivät nopeasti jyvälle paikanmurrosta rastaita vastaan. Kirsi loisti maalissa ja Getten pääsi pitkän heiton kammostaan. Lukemat vastustajalle 11-3.

Sunnuntaina olimme loistovireessä edellisen illan rax-mätön, uimisen ja saunomisen jäljiltä. Puhumattakaan Fontanan vaikutuksesta pelikuntoon. Sunnuntain pelissä kokkolaisvahvistus Vivan kuljetti kiekkoa varmasti niin kuin edellisissäkin peleissä ja oli mahtava tsemppari. Kati-Mari sai viimein haluamiaan syöttöpisteitä sekä koko joukkueen peli oli loistavaa ja nälkäisempää kuin aiemmissa peleissä. Kentällä nähtiin myös taidokkaita hyökkääjän käsistä pompahtaneita kiekon kiinniottoja mukaan lukien yksi maali, jonka otti kiinni hyvin hereillä maalissa ollut Elli.

Arvostetut harjoitusvastuksemme osallistuivat vaihtelevalla intensiteetillä peleihin kentän laidalta. Erityinen kiitos täytyy antaa mahtaville vahvistuksillemme Pietarsaaresta tulleelle Annikalle ja Kokkolasta tulleelle Vivanille. Kotimatkalla aurinko värjäsi maiseman usvaiseen kultapilveen ja Jyväskylän naiset totesivat olevansa askeleen lähempänä unelmaansa sarjajoukkueesta. Ensi vuonna taas Vaasaan!
(Kirjoittanut joukkueen kapteeni Satu S.)

**:BlogImage{ src="/images/blog/2013_10_27_NSUT2013_Japan_Steel_Workers_0471.jpg" alt="2013_10_27_NSUT2013_Japan_Steel_Workers_047"}**

LaRe:
-----

Mikä ihmeen LaRe? Lare on Dinosaurus-osastosta edustava jengi, joka on suorittanut Ultimate uransa pääosin JyLin riveissä ja suorittanut suuria urotekoja JSW:n puolesta. Nykyään suurin osa tästä jengistä on eläköitynyt Frisbeegolfin pariin(?), mutta kerran vuoteen he kasaavat ympäri Suomea levinneet joukkonsa Vaasan NSUT-turnaukseen.

Vielä vanhat jaksaa kun sijoitus turnauksessa oli upeasti 5/16. Eli turhaan ei LaRe ole nimensä väärtti eli Lahjattomat Reenaa. Ensi vuonna uudestaan LaRe!-)

NSUT Tulokset:
--------------

[Täällä!](http://nsut.com/?page_id=1222)
