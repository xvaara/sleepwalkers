---
title: "Yyteriin 130km/h lasissa eli turnausraporttia Yyteri Beach Ultimatesta"
description: "Etujoukko saapui paikalle Yyterin majoitusalueelle minuuttia ennen respan sulkemisaikaa vain todetakseen, että paikka on täynnä joka ikisessä suhteessa (Tampereelta jatkettaessa navigaattori ilmoitti saapumisajaksi 26min myöhässä, mutta kapteeni ratin takana kuroi aikaa rajusti kiinni). Onneksi saimme vetoapua puomin avauskoodin ja telttapaikan muodossa oululaisilta, mistä suuri kiitos heille. Kari Tolonen (Disquitos-kapteeni) tarjosi ystävällisesti vielä aamukahvit jyväskyläläisille. Mukavia"
date: 2013-8-5
image: /images/blog/ScreenShot002.jpg
alt:
ogImage: /images/blog/ScreenShot002.jpg
tags: []
published: true
---
[
](http://jyli.fi/yyteriin-130kmh-lasissa-eli-turnausraporttia-yyteri-beach-ultimatesta/attachment/2440/):BlogImage{ src="/images/blog/ScreenShot002.jpg" alt=""}Etujoukko saapui paikalle Yyterin majoitusalueelle minuuttia ennen respan sulkemisaikaa vain todetakseen, että paikka on täynnä joka ikisessä suhteessa (Tampereelta jatkettaessa navigaattori ilmoitti saapumisajaksi 26min myöhässä, mutta kapteeni ratin takana kuroi aikaa rajusti kiinni). Onneksi saimme vetoapua puomin avauskoodin ja telttapaikan muodossa oululaisilta, mistä suuri kiitos heille. Kari Tolonen (Disquitos-kapteeni) tarjosi ystävällisesti vielä aamukahvit jyväskyläläisille. Mukavia nuo oululaiset…

Lauantaina pelit saivat hyvän alun. Ennakkoon tuntematon Kik taipui tasaisessa ottelussa 5-2. Toimiva paikkapuolustus ja rauhallisesi pelattu ottelun viimeiset minuutit takasivat riittävän piste-eron peliajan päättyessä. Toinen alkulohkon ottelu Gound Zeroa vastaan meni vastustajan heikosta hapesta huolimatta vastustajalle 7-1. Olivat kuitenkin viime vuoden 2. joukkue, joten lukemia ei tarvitse selitellä.

Jatkosarjan peli Nordiskiä vastaan oli tappio 5-2 lukemin.  Ottelu eteni vuoropistein 2-2 lukemiin ja tasatilanteessa mentiin reilusti yli ottelun puolivälin. Mielenkiintoiseksi ottelun lopputuloksen teki se, että vastustajan loppusijoitus oli 3. ja he myös voittivat ground Zeron 9-6. Strategiaa toiseen jatkosarjan peliin tiedusteltiin Masterbeesiä vastaan Freezbeesiltä. Vihjeeksi saatiin: ”Ne on vanhoja eikä jaksa juosta”. Nopeat jalat ja paikkapuolustus riittivät selvään voittoon 7-3.

Sunnuntain pelit Teror’s Mintiä ja Salko 2.0:aa olivat selviä tappioita. Vastassa oli molemmissa peleissä kova kokemus, mutta koville joutui vastustajakin molempien otteluiden alussa, joiden ensimmäiset pisteet pelattiin vuorotahtiin. Pari kertaa Jyli onnistui upeaan paikkapuolustuksen murtoon josta kiekko meni nopeilla siirroilla vastustajan maaliin.

Yyteristä jäi ehkä parhaiten mieleen loistava spirit kaikista peleistä, voitoista tai tappioista huolimatta. Pelata sai tosissaan ja kaikki virhetilanteet (jos niitä edes oli) ratkesivat herrasmiesmäisesti. Loistava oli myös Salkon puhe viimeisen pelin jälkeen loppuringissä, joka englannin lisäksi tuli myös viittomakielellä. **Sija 12/26 lienee kovimpia koko seuran historiassa!**

English Epilogue:  A big thanks for Michelle for joining our team at the last minute before the tournament. Your participation was most vital for us. Also I don’t recall Asko paying you back for playing those couple of games in his team. Should he give you any trouble after reminding him, Undersigned will deal with him personally ;)

Raportoija: Esa

:BlogImage{ src="/images/blog/Jyli_Yyteri1.jpg" alt=""}

Kuvassa: Ylärivi: Getten, Dong Jo, Topi, Eero. Alarivi: Michelle, Elli, Esa ja Jukka.
