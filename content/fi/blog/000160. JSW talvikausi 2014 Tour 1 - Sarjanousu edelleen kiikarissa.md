---
title: "JSW talvikausi 2014 Tour 1: Sarjanousu edelleen kiikarissa"
description: "2014-15 talvisarjan ensimmäinen kierros pelattiin C-sarjassa Tampereella Sammon lukiossa. Peliareena jätti hieman toivomisen varaa. Korkeutta ja leveyttä salissa oli riittävästi, mutta pituutta olisi saanut olla useampi metri lisää. Monella joukkueella pitkät heitot paukkuivat armotta takaseinään ja hyökkääjän ulottumattomiin. JSW:llä oli tämän lisäksi murheena myös loukkaantumiset ja sairastelut, jonka vuoksi ensimmäisenä päivänä kymmenestä pelaajasta rivissä oli"
date: 2015-1-11
image: /images/blog/10856274_324228051111404_45650469_o.jpg
alt:
ogImage: /images/blog/10856274_324228051111404_45650469_o.jpg
tags: []
published: true
---
_2014-15 talvisarjan ensimmäinen kierros pelattiin C-sarjassa Tampereella Sammon lukiossa. Peliareena jätti hieman toivomisen varaa. Korkeutta ja leveyttä salissa oli riittävästi, mutta pituutta olisi saanut olla useampi metri lisää. Monella joukkueella pitkät heitot paukkuivat armotta takaseinään ja hyökkääjän ulottumattomiin. JSW:llä oli tämän lisäksi murheena myös loukkaantumiset ja sairastelut, jonka vuoksi ensimmäisenä päivänä kymmenestä pelaajasta rivissä oli vain seitsemän._

FreezeBees antoi edellisellä kaudella kovat vastustukset. Tämän kertainen kohtaaminen oli molemmille joukkueille kauden ensimmäinen peli, joka näkyi hirmuisena ratkaisunhaluna ja jatkuvana poisheittelynä. JSW:n pelikirja toimi hyvin, mutta kakkoshaut osuivat usein päällekkäin, jolloin oma peli jäi paikoitellen junnaamaan. Apuja tuli myös vastustajalta, jolla kiekko tuntui polttelevan aavistuksen enemmän. 15-10 saattaa tuntua rutiinivoitolta, mutta ei rutiinipeliltä. Vasta toisella puoliajalla peli alkoi tuntua järkevältä, kun tahtia hidastettiin hieman.

Ensimmäisestä pelistä viisastuneena hyökkäs sopi oman hakujärjestyksensä hyökkäyskuvion jälkeen ja erityisesti noppakuvio ja sen vaihtelu olivat UFO Akatemialle vaikeasti puolustettavia. Puolustuksessa vaihdeltiin tehokkaasti paikan ja miespuolustuksen välillä. 15-7 lukemilla tullut voitto ei ollut helppo, kun vastassa oli kaksi metrisiä hyökkääjiä ja tarkasti heittäviä raksoja. Tiukka miespuolustus ja erityisesti yläkentän paikkapuolustus käänsivät pelin JSW:n eduksi.

Ottelu Team:iä oli sarja sarjanousun kannalta kaikkein tärkein. Unelmat noususta karistivat kuitenkin heti ensimmäisellä puoliskolla Team:in ottaen heti 0-6 johdon. Aikalisän jälkeen alkoi uusi nousu ja JSW kävi parhaimmillaan jo kahden pisteen päässä. Kova takaa-ajo riitti kuitenkin 11-15 tulokseen. Tulos kuitenkin osoittaa, että heikko peli voidaan kääntää nousuun jos vastustajalle ei anneta liikaa kaulaa.

Viimeinen ottelu LoHi:a vastaan tuntui kahden ensimmäisen katkomaalin perusteella murskajaisilta, kun 3-0 piste tuli Juhon upealla Callahan-maalilla. Karmeaan ylilatauksen päälle saanut JSW väänsi 4-2 pistettä kokonaiset yhdeksän minuuttia ja häviten sen vielä. Peli rauhoitettiin ja pää pidettiin kylmänä. Pari pistettä viimeisteltiin rauhallisesti suoraan aloituskuviosta ja katkot hyödynnettiin jäätävän tehokkaasti. Tämä kohtaaminen oli Joukkueiden välillä historian ensimmäinen sisäsarjassa ja JSW oli tällä kertaa parempi 15-4.

Lopuksi pari kunniamainintaa

Tyylikkäimmät maalit: Leena Saunanen. Miten noista voi edes ehjänä nousta ylös?

Tylsimmät maalit: Heikki Saunanen. Jaksaako joku enää laskea?

Yllättävin maali: Samppa Harhala. UFO Akatemiaa vastaan ensimmäinen maali ikinä JSW-paidassa.

Callahan-maali: Juho Rajala. Hieman Miikan avustuksella upeasta torjunnasta.

:BlogImage{ src="/images/blog/10856274_324228051111404_45650469_o.jpg" alt="10856274_324228051111404_45650469_o"}
