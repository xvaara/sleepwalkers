---
title: "JSW2: Tour 3 – Peliä ylemmällä tasolla"
description: "Eli edellisellä tourillahan kävi niin, että onnistuttiin tekemään sarjanousu. Luvassa siis olisi uusia joukkueita joita vastaan pääsisi mittelöimään. Noh, oli puolet niistä uusia. Pelit alkoivat raastavan aikaisin (klo 9:00) Vuoreksen koululla. Tämä tarkoitti aikaista lähtöä lauantaiaamuna. Tietysti kun kahdeksan maissa oltiin perillä, oli ovet lukossa ja pieni odotus edessä. Noh lopulta päästiin sisälle ja aloittamaan"
date: 2015-2-19
image: /images/blog/2015_02_15_JSW2_Tour-III_TreVuores_942-kuva2_rajattu_curves-1024x992.jpg
alt:
ogImage: /images/blog/2015_02_15_JSW2_Tour-III_TreVuores_942-kuva2_rajattu_curves-1024x992.jpg
tags: []
published: true
---
Eli edellisellä tourillahan kävi niin, että onnistuttiin tekemään sarjanousu. Luvassa siis olisi uusia joukkueita joita vastaan pääsisi mittelöimään. Noh, oli puolet niistä uusia. Pelit alkoivat raastavan aikaisin (klo 9:00) Vuoreksen koululla. Tämä tarkoitti aikaista lähtöä lauantaiaamuna. Tietysti kun kahdeksan maissa oltiin perillä, oli ovet lukossa ja pieni odotus edessä. Noh lopulta päästiin sisälle ja aloittamaan lämmittely.

Ensimmäisenä oli vastassa FreezeBees. Pääsimme siis heti pelaamaan tälle kaudelle uutta vastusta vastaan. Alku olikin ihan lupaava. Ensimmäisen 4 pisteen jälkeen JSW2 johti 1-3. FreezeBees kuitenkin aloitti pelaamaan ja otti kiinni ja meni johtoon. Tämän jälkeen olikin tiukkaa tappelua puoliaikaan asti. Kumpikaan joukkue ei antanut periksi ja näki, että molemmat halusivat viikonlopun ensimmäisen voiton heti alkuun. Puoliajalle mentiin kuitenkin FreezeBeesin niukassa johdossa 8-7. Puoliajan jälkeen joukkueen taistelu into oli huipussaan ja onnistuttiin taistelemaan johtoasema heti alkuun. Tästä suivaantuneena kuitenkin FreezeBees teki loppupelin ajan kaksi maalia yhtä JSW2:n maalia kohti ja punnersi lopulta itselleen 15-12 voiton. Selkeästi ei ollut vielä aika voittaa FreezeBeesiä, mutta revanssia odotellessa.

Lauantain toisessa pelissä vastaan tuli WWW. Eli toinen uutuus oli heti testattavissa. Peli alkoi JWS2:n hallinnalla, nimittäin puoliajalle päästiin 3-8 lukemissa. Osittain tätä voi selittää se, että siinä missä JSW2:lla oli jo peli alla ja paikat lämpimänä, niin WWW oli vasta saapunut pelipaikalle. Tämä ei kuitenkaan vähennä rankaisun arvoa. Toiselle puoliskolle WWW oli kuitenkin saanut pelinsä toimimaan ja se näkyi tuloksissa. Ennen kuin huomattiinkaan niin peli oli 11-11 ja tuskanhiki oli havaittavissa joukkueen pelaajilla. Pää kuitenkin pidettiin kylmänä ja omat hyökkäykset hyödynnettiin ja maalit tehtiin. Lopulta voitto hoidettiin kotiin lukemin 13-14. Peli olisi voinut olla hyvin ikävä muistutus siitä, että peli on ohi vasta kun voittomaali on tehty. Näin ei kuitenkaan annettu tapahtua vaan näytettiin selkärankaa mitenkä asioita kuuluu hoitaa.

Kun nuo lauantain pelit oli niin aikaisin ohi ja sunnuntainkin pelit oli aika myöhään, niin pääosa joukkueesta päätti lähteä viettämään ystävänpäivää Jyväskylään. Kuitenkin muutama jäi Tampereelle tutustumaan paikallisiin ravintoloihin ja Suomen vanhimpaan yleiseen saunaan. Rentoutuminen siis oli taattu.

Sunnuntai alkoikin vanhan tutun vastuksen kohtaamisella. Polli, joka oli jo vastassa ensimmäisellä tourilla tuli taas tekemään tuttavuutta. Peli oli ehkä viikonlopun surkein peli. Ensimmäisellä puoliskolla Polli vei ja tulos olikin puoliajalle mentäessä 3-8. Toisella puoliskolla päästiin vähän kiinni peliin ja sai tehtyä vähän nätimmät luvut, mutta loppu tulos kuitenkin Pollille selkein 8-15 lukemin.

Reissun viimeisenä joukkueena vastaan tuli JSW2:lle hyvin tuttu Haudat. Joukkue jota vastaan oli tullut pelattua jo kahdella edellisellä tourilla. Joukkueiden väliset voitot olivat tasan ja panoksena olikin paljon. Peli nimittäin tulisi ratkaisemaan, kumpi joukkue olisi tippumassa. Tämähän ei tietysti ollut tarpeeksi, vaan Haudat, olivat vielä menneet majoittumaan samaan pukukoppiin. Kapteenit korottivatkin panoksia ja hävinnyt joukkue joutuisi vaihtamaan pukuhuonetta. Oli siis selvää, että pelistä tulisi tiukkaa vääntöä. JSW2 onnistui kuitenkin saamaan pelinsä nopeammin käyntiin ja pääsi puoliajalle niukassa 8-5 johdossa. Niukassa siksi, että Haudat ei antanu yhtään periksi vaan lisäsivät kierroksia koneeseen. Pelaajat taisi myös jossain välissä vähän nukahtaa, koska Haudat pääsi tekemään 4 maalia putkeen ja yhtäkkiä peli olikin niille 10-11. Tämän jälkeen peli olikin JSW2:n puolelta pelkkää punnertamista ja tuskanhikeä. Mutta joukkue onnistui pitämään omat hyökkäyksensä. Tilanteessa 12-12 onnistuttiin tekemään yksi katko ja siitä maalin, jonka turvin päästiin johtoasemaan. Lopulta tiukka vääntö päättyi 14-13 voittoon. Tietenkin tasatilanteesta tehdyllä maalilla, eihän peliä voinut liian helposti voittaa. Jos tuo vastustajan neljän maalin putki unohdetaan, niin peli oli JSW2:n parhaita. Varsinkin lopussa voiton punnertamien itselle ja että siitä ei luovutettu vastustajalle. Huomautettakoon vielä, että kyseisessä pelissä allekirjoittanut teki elämänsä ensimmäisen Callahan-maalin.

Lopputuloksissa JSW2 oli neljäntenä, kun FreezeBees ja WWW onnistuivat pelaamaan pelit ristiin ja JSW2:n maaliero oli huonoin. Kuitenkin sarjapaikka onnistuttiin pitämään (riippuen miten tietysti ne ensikaudelle jaetaan). Tietysti sijoitus olisi voinut olla parempi ja toki sijoituksen parantaminen oli aika pienestä kiinni. Ensikerralla sitten.

Mitenkä sitten kävi JSW2 joukkueen tällä kaudella. Paperilta voi katsoa, että tuli sarjanousu. Eli se mitä lähdettiin hakemaan, saatiin tehtyä ja pidettyä. Paperin ulkopuolelta voisi sanoa, että joukkue paranti peliään huomattavasti kauden aikana. Tässä on hyvä katsoa Haudat pelejä kauden ajalta. Ensimmäisellä tourilla haudat vei voiton 15-8 ja oli selkeästi parempi. Mutta jo toisella tourilla JSW2 voitti Haudat lukemin 12-14. Pitää tietysti mainita, että silloin Hautojen peli oli kyllä heikkoa ja ei ollu taidettu siellä vielä täysin herätä kyseiseen peliin. Mutta viimeisellä tourilla Haudat oli täydessä iskussa. JSW2 kuitenkin onnistui puristamaan voiton noista kokeneista pelaajista. Tämä on minun mielestä selkein esimerkki miten joukkue oli parantanut omaa peliään. Unohtamatta pelaajien henkilökohtaisen pelin paranemisella.

Kirjotusvirheitä raapustelemassa: Kapteeni Juha ”Jysky” Julkunen

:BlogImage{ src="/images/blog/2015_02_15_JSW2_Tour-III_TreVuores_942-kuva2_rajattu_curves-1024x992.jpg" alt="2015_02_15_JSW2_Tour-III_Tre,Vuores"}

Olimme niin innoissaan Hautojen voitosta että unohdimme ottaa joukkuekuvan pelipaidoissa! takana: Juha ”Jysky” Julkunen, Eero Metso, DongJo Kim, Topi Ruokanen, Ville Arvio ja Asko Ijäs. Polvillaan: Valtteri Kangasmäki ja Antero Heikkinen. Edessä makaa Jukka Raimovaara
