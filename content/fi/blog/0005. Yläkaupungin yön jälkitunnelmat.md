---
title: "Yläkaupungin yön jälkitunnelmat"
description: "Yläkaupungin yö on takana, mahdollinen univaje ehkä jo nollattu ja on yhteenvedon aika. JyLi esitteli lajejaan kampuksen kentällä. Paikalla oli kiitettävä määrä kiinnostuneita, niin ultimatesta kuin Frisbee-golfistakin. Iltapäivän sää oli varsin mukava, puolipilvistä ja Ilmatieteen laitoksen povaama kevyt sadekin loisti poissaolollaan, ainoastaan navakka tuuli aiheutti omat haasteensa sekä ultimate-kentällä, että frisbeegolfin kokeiluväylällä. Frisbee-golfiin tutustuneille olisi"
date: 2011-5-22
image:
alt:
ogImage:
tags: []
published: true
---
Yläkaupungin yö on takana, mahdollinen univaje ehkä jo nollattu ja on yhteenvedon aika.

JyLi esitteli lajejaan kampuksen kentällä. Paikalla oli kiitettävä määrä kiinnostuneita, niin ultimatesta kuin Frisbee-golfistakin. Iltapäivän sää oli varsin mukava, puolipilvistä ja Ilmatieteen laitoksen povaama kevyt sadekin loisti poissaolollaan, ainoastaan navakka tuuli aiheutti omat haasteensa sekä ultimate-kentällä, että frisbeegolfin kokeiluväylällä. Frisbee-golfiin tutustuneille olisi kaivattu enemmän onnistumisen kokemuksia tuulen viemän kiekon sijaan, vaikka hyvinhän tuolla tuntui kiekko ketjuihin kilisevän muutenkin. Taisi alottelijat pyyhkiä vanhoilla kehäraakeilla lattian, seinät ja katot.

Ultimate-kentällä esittäytyi Keski-Suomen ykköstykki kahdessa näytösottelussa ja vaikka tuuli oli myös ultimate-pelaajien riesana, nähtiin illan aikana muutama varsin tyylikäs koppi ja hienoja kuvioita.

Suuri kiitos osallistuneille ja erityisesti paikalla käyneille vierailijoille, teitä vartehan me siellä olimme.
