---
title: "JSW1:n kapteeni turinoi.. Tour3 ohi ja sisäkausi paketissa"
description: "Hallisarjan viimeinen kierros pelattiin Sipoon kisahallissa, joka oli syvältä. Siis kirjaimellisesti; Kisahalli sijaitsi 50 metriä maan alla. Pelillisesti kaikki vastustajat olivat haastavia, mutta “syvältä” ne eivät kuitenkaan olleet… Tour 3 pelit Sipoo United oli liikkeellä pienellä rosterilla. Ainoa vaihtomies oli jäänyt 2. tourilta jonnekkin, mutta se ei tuntunut heidän peliä hidastavan. JSW ei pysynyt taitavien"
date: 2014-2-26
image: /images/blog/ScreenShot1058.jpg
alt:
ogImage: /images/blog/ScreenShot1058.jpg
tags: []
published: true
---
Hallisarjan viimeinen kierros pelattiin Sipoon kisahallissa, joka oli syvältä. Siis kirjaimellisesti; Kisahalli sijaitsi 50 metriä maan alla. Pelillisesti kaikki vastustajat olivat haastavia, mutta “syvältä” ne eivät kuitenkaan olleet…

Tour 3 pelit
------------

**Sipoo United** oli liikkeellä pienellä rosterilla. Ainoa vaihtomies oli jäänyt 2. tourilta jonnekkin, mutta se ei tuntunut heidän peliä hidastavan. JSW ei pysynyt taitavien sipoolaisten perässä. Vastustajan tiedettiin heittelevän pitkiä, mutta niitä saatiin puolustettua pois vasta toisella puoliajalla. Hyökkäyksellä oli myös ajoittain vaikeuksia pitää kiekkoa liikkeessä, joten vastustajan juoksuttaminenkaan ei onnistunut. 15-7 tappiosta huolimatta pienenä valopilkkuna täytyy mainita puolustuksen kaksi hienoa katkomaalia.

Vaasalaisesta **WWW**:stä JSW otti 3. tourin ainoa voiton. Vaasalaiset olivat myös liikkeellä pienellä joukkueella, jossa oli pari tuoreempaa pelaajaa mukana. Pieni kokemusvaje kääntyi lopulta tasaisessa ottelussa JSW:n eduksi 14-12. Kiekko liikkui paljon paremmin. Puolustus kenttä siirtyi (pienellä riskilläkin) uuteen paikkapuolustukseen, joka jarrutti vaasalaisia paikoitellen todella pahasti. Ratkaisevissa viimeisissä pisteissä hyökkäyskenttä lainasi puolustuksen juoksevia pelaajia ja väänsi lopulta riittävät voittopisteet.

**Haudoista** JSW halusi 2. tourin heikon pelin jälkeen revanssia. Jos jyväskyläläiset olisivat pelanneet 2. tourilla niin kuin nyt, voitto olisi ollut selvä, mutta hautojen kokoonpano oli myös muuttunut ja kasvanut keskimäärin 10 senttiä uusien vahvistusten ja junnujen poisjäännin myötä.  Samanlaiseen vastustajan seitsemään perättäiseen puolustuskatkoon ei JSW sortunut. Hyökkäys pelasi ilman pahempia virheitä ja uusi paikkapuolustus haittasi kuulemma pahasti Hautojen raksapeliä. Ihan loppuun asti eivät paukut riittäneet Hautojen viedessä voiton 12-15.

Tampereen **CaUnT** oli ainoa joukkue, joka oli jokaisella tourilla vastassa ja joka kerta JSW:n viimeisen pelin vastustaja. CaUnT pääsi JSW:n paikkapuolustukseen melko nopeasti kiinni, joten siitä päätettiin luopua ennen puoliaikaa. Tamperelaisten avauskuviot oli melko tarkasti tiedossa ja niitä Jyväskylä pääsi paikoitellen hyvin häiritsemään. Hyökkäys pelasi loistavasti pitäen omat pisteensä. ja koko ottelussa nähtiin kaksi katkomaalia molemmilta joukkueilta. Toisella omistaa JSW tasoitti pelin 14-14, mutta ratkaiseva piste merkittiin kuitenkin CaUnT:lle. Tuloksena toinen niukka tappio 14-15.

Yhteenvetoa kaudesta
====================

Kokoonpano
----------

Joukkueen kokoonpano ja pelaajamäärä vahvistui vasta viime metreillä, kun lopulta päätettiin ottaa kaksi kentällistä pelaajia ja molemmille vaihtomies. Kaikki halukkaat saatiin mukaan ja viimeiset epävarmatkin pienen houkuttelun jälkeen. Jako hyökkäys- ja puolustuskenttään oli hyvä ratkaisu. Vaikka jako oli selkeä, molemmat kentät pystyivät tarpeen mukaan hoitamaan toisen roolia. Pelaajien roolitukset olivat myös selkeitä ja kentällä oli koko ajan tuoreita tuoreita jalkoja.

:BlogImage{ src="/images/blog/ScreenShot1058.jpg" alt="ScreenShot1058"}

Kuviot
------

Hienointa oli huomata, että JSW osaa pelata muutakin, kuin isohyrrää ja avointa laitaa vastaan. Vanha kunnon noppa teki paluun aloituksiin ja parilla eri variaatiolla se oli hyvin tehokas kuvio. Paikkapuolustus teki niinikään paluun, mutta ainoastaan puolustuskentän salaiseksi aseeksi. Näinkin vähällä treenillä se toimi yllättävän hyvin ja lisätreenillä tuottaa varmasti harmaita hiuksia vastustajalle.

Taktiikkapalaverit
------------------

Tiettävästi tämä on ensimmäinen kerta kun näitä on tällaisenaan pidetty JSW:ssä. Toivottavasti näistä oli apua. Mukavia ne ainakin olivat ja joukkuehengen kannalta hyviä. Mahdollisuuksien mukaan palavereita pidetään ensikaudellakin ja kakkosjoukkue on edelleen tervetullut mukaan.

Kuudes kenttäpelaaja
--------------------

Vaihtopenkki osallistui kauden edetessä paremmin peliin. Välillä jopa kannustavasti. Puhe kentällä on tärkeää ja kannustus kentän ulkopuolelta vähintään yhtä tärkeää. Ainoastaan penkki näkee koko kentän ja voi ohjata muuta kenttää sen mukaan.

Kapteeni
--------

Kapteeni on kuin kekkonen eli koskematon ja kaiken arvostelun yläpuolella valtakaudellaan ja  20 vuotta sen päättymisestä eteenpäin. Pätee myös edelliseen kapteeniin.

Tulos
-----

Lopullinen sijoitus koko sarjassa oli 13/24. Viimekaudella 15/19. Saako olla tyytyväinen viiteen voitettuun otteluun 12 peliä kattaneen kauden aikana? Riippuu mihin vertaa. Edelliseen kauteen verrattuna se on kuitenkin viisinkertainen määrä voittoja. 12 pelaajasta kolmelle kausi oli ensimmäinen, yhdelle ensimmäinen seitsemään vuoteen ja sitten oli se yksi vaasalainen. Pelaajamäärän suuresta koosta huolimatta yhteispeli toimi kauden edetessä paremmin, vaikka sen luultiin olevan suurin ongelma ison kokoonpanon ja uusien pelaajien kanssa. Peliaikaa tuli kaikille joukkueen koosta huolimatta.

Mikään ei välttämättä ole pielessä ja varsinkin ensimmäistä kauttaan pelanneet saavat olla tyytyväisiä omaan panokseen. Viimeinen tour osoitti, että JSW:llä on vielä matkaa kuljettavana. Kaikki tietävät omat kehittymistarpeensa henkilökohtaisella- sekä kaikki yhdessä joukkuetasolla. Viimevuoteen verrattuna tulos oli loistava ja ensikaudesta tulee vielä parempi.

Lopuksi
-------

JSW:n rivit jättävän Mikon sanat summaavat hyvin fiiliksiä kuluneesta kaudesta: “Tuntuu, ettei tässä mistään uppoavasta laivasta olla pois hyppäämässä vaan aluksesta, joka seilaa uusin purjein”.

Kirjoitti: JSW1:n Kapteeni Esa

:BlogImage{ src="/images/blog/ScreenShot1057.jpg" alt="ScreenShot1057"}
