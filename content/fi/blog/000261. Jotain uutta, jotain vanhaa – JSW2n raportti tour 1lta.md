---
title: "Jotain uutta, jotain vanhaa – JSW2:n raportti tour 1:ltä"
description: "JSW2 aloitti valmistautumisen turnaus viikonloppuun hyvin perinteisesti. Ensimmäinen loukkaantuminen oli jo edellisen viikon perjantaina. Kyseessä oli myös perinteitä noudattaen polvi. Ensimmäinen peli: JSW2 (2) – (15) The Experience Toinen perinnehän on, että aamupelit eivät sovin JSW joukkueille. Niin kävi nytkin. Klo 14:00 alkanut ensimmäinen peli ei oikein lähtenyt käyntiin. Toki joukkueessa oli jopa kolme pelaajaa,"
date: 2019-12-10
image: /images/blog/jsw2.1-1024x768.jpeg
alt:
ogImage: /images/blog/jsw2.1-1024x768.jpeg
tags: []
published: true
---
:BlogImage{ src="/images/blog/jsw2.1-1024x768.jpeg" alt=""}

JSW2:n rosteri vasemmalta alkaen: DJ, Joni, Jysky, Jukka, Lauri, Jussi, Jaakko ja edessä Marko.

JSW2 aloitti valmistautumisen turnaus viikonloppuun hyvin perinteisesti. Ensimmäinen loukkaantuminen oli jo edellisen viikon perjantaina. Kyseessä oli myös perinteitä noudattaen polvi.

**Ensimmäinen peli: JSW2 (2) – (15) The Experience**
Toinen perinnehän on, että aamupelit eivät sovin JSW joukkueille. Niin kävi nytkin. Klo 14:00 alkanut ensimmäinen peli ei oikein lähtenyt käyntiin. Toki joukkueessa oli jopa kolme pelaajaa, jotka olivat pelanneet yhteisissä treeneissä syksyn aikana. Tärkeimpänä tavoitteena olikin pitää peli simppelinä ja saada yhteispeli toimimaan. Tässä olikin pelien aikana hyviä valonpilkahduksia. Tekeminen näytti välistä hyvältä pelaamiselta. Toisena tavoitteena oli saada **Markolle** maali, kun kyseessä kuitenkin oli hänen 200 pelinsä. Tämä tapahtuikin pelin toiseksi viimeisessä pisteessä, kun Marko juoksi maaliin ups-heiton perässä ja teki maalin. Kokonaisuudessaan, peli oli turhan ankaralla piste-erolla oleva aamupeli, paremmin pelaavaa joukkuetta vastaan.

**Toinen peli: Salko All Stars (15) – (8) JSW2**
Toinen peli alkoi paljon paremmin. Heti alkuun saimme katkaistua vastustajan hyökkäyksen. Valitettavasti he katkaisivat myös meidän hyökkäyksemme. Ensimmäinen piste Salkolle. JSW:n pelaajat kuitenkin sisukkaasti taistelivat joka pisteestä ja tekivät vastustajankin pelin vaikeaksi. **Joni** kävi häiritsemässä Vastustajan pitkien heittojen kiinniottoja ja välistä pelattu paikka sotki heidän hyökkäystään. Varsinkin maalipaikka tuntui tekevän vastustajan hyökkäyksen vaikeaksi. Samaan aikaan JSW:n oma hyökkäys kuvio alkoi pyörimään paremmin ja kiekko alkoi kiertämään pelaajalta toiselle. Käymättä siis vastustajalla välissä. Kuitenkin Salkon varmempi ote pelistä ansaitsi heille voiton.

**Kolmas peli: JSW2 (10) – (15) ERHe**
Sunnuntain aamuyön (klo 11:00) eka peli alkoi Ikea tv-tason kasausohjeiden vielä ollessa tuoreessa muistissa. Pelin alkuun tämä taktinen ohje ei auttanut. Jossain välissä muistui myös mieleen pelikuviotkin ja jalatkin antoivat viitteitä juoksuaskelista. Vaikka peli saattoi välissä tuntua väkinäiseltä, niin yhteispeli pyöri huomattavasti paremmin kuin lauantaina. Tämä myös näkyi tuloksissa, kun JSW taisteli tiukasti rintarinnan pisteistä. Noh lopussa sit sattui pieni repeäminen, mutta ei mainita sitä tässä.

**Pronssipeli: ERHe (15) – (5) JSW2**
Hetkinen. Enkö minä jo kirjoittanut tästä pelistä? Noh, turha toistaa itseään liikaa. Hävittiin uudestaan.

**Viikonlopun loppumietteet:**
Ikea huonekaluja ei pidä kasata lauantai-iltana peli viikonloppuna. Positiivista oli miten uudet pelaajat ekoissa avoimen peleissään onnistuivat maaliheitoissa ja pisteen teossa. On aina hauska nähdä miten joukkue alkoi viikonlopun aikana pelata paremmin ja paremmin yhteen. Vaikkakin vanha ei enää jaksa juosta noiden nuorempien perässä.

_Tarinoimassa ja kirjoitusvirheitä tekemässä: Juha “Jysky” Julkunen_
