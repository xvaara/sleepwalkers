---
title: "JSW2 eli joukkuetta ja joukkuepeliä"
description: "JSW2:n sisäkausi alkoi jo ajat sitten ensimäisellä tourilla. Nyt on jo keretty pelata toinenkin touri ja raportit ovat “hiukan” myöhässä. Tästä huolestumatta tässä tulee yhdistetty raportti joukkueen sisäkaudesta tähän asti. Ensimmäinen touri alkoi Laukaassa pelillä Tarmoa vastaan. JSW2 puristi pisteiden valossa helponnäköisen voiton 15-6 lukemilla. Kuitenkin peli ei ollut joukkueena niin vakuuttavaa. Tämä näkyikin seuraavien"
date: 2015-1-30
image: /images/blog/IMG_3678-300x216.jpg
alt:
ogImage: /images/blog/IMG_3678-300x216.jpg
tags: []
published: true
---
JSW2:n sisäkausi alkoi jo ajat sitten ensimäisellä tourilla. Nyt on jo keretty pelata toinenkin touri ja raportit ovat “hiukan” myöhässä. Tästä huolestumatta tässä tulee yhdistetty raportti joukkueen sisäkaudesta tähän asti.

:BlogImage{ src="/images/blog/IMG_3678-300x216.jpg" alt="IMG_3678"}

JSW2 tour1:sellä

Ensimmäinen touri alkoi Laukaassa pelillä Tarmoa vastaan. JSW2 puristi pisteiden valossa helponnäköisen voiton 15-6 lukemilla. Kuitenkin peli ei ollut joukkueena niin vakuuttavaa. Tämä näkyikin seuraavien pelien tuloksissa. Polli voitti 10-15, Haudat voitti 15-8 ja Sipoo voitti 15-8. Lähinnä näissä tuloksissa näkyi JSW2 joukkueen muutamat henkilökohtaiset virheet, mutta suurempana se että joukkuepeli ei ollut tasolla jolla se olisi voinut olla. Joukkueen suoritus olisi voinut olla paljon parempi, varsinkin kun joukkueesta löytyy taitavia pelaajia. Tietysti ensimmäinen touri on aina mitä se on ja ainakin kävi selväksi että joukkueen yhteispeliä pitää parantaa.

Toinen touri alkoi Iittalassa pelillä Hautoja vastaan. Perinteisestihän JSW:n viikonlopun eka peli on takkuilevaa ja kauhean näköistä. Nyt vielä vastassa oli viikonlopun tiukin vastus sarjanousua ajatellen. Tälläkin kertaa eka peli oli takkuilevaa, mutta niin se oli vastuksellakin. Peli kääntyili paljon ja tiputukia ja pois heittoja tuli molemmilta joukkueilta. JSW2 kuitenkin onnistui ottamaan johto aseman, minkä se sai pidettyä loppuunasti. Tiukka työvoitto tuloksella 12-14. Lauantain toinen peli oli Otso3 vastaa, minkä kokoonpanosta ei ollut minkäänlaista aavistusta etukäteen. Nopeasti kuitenkin huomattiin, että otson vähän kokematon kaarti saatiin tiukalla puolustuksella tekemään vaikeita ratkaisuja ja samalla oma peli toimi loistavasti. JSW2 ottikin helpohkon 15-3 voiton. Positiivista oli kuitenkin huomata, että nimen omaan joukkuepelin taso oli noussut ja se oli paljon toimivampaa. Lauantailta siis jäi käteen kaksi voittoa ja sarja nousu yhden voiton päähän. Sunnuntaina siis olisi vastassa Salko ja Tallinn Thunder. Tallinn Thunder ei voi sarjassa nousta, niin Salkon voittaminen riittää sarjanousuun. Joukkue oli tässä välissä iloinen ja rentoutunut. Pieni jännitys kuitenkin oli taustalla sunnuntain peliin.

Sunnuntai aamu ja kaikki näytti hyvin levänneiltä ja keskittyneiltä. Salko peli alkoi ja jännitys oli huomattavissa. Vaikka JSW2 pääsikin johtoon, niin peli oli hyvin tasaista. Salkolla oli hyvä draivi päällä ja JSW2 teki omasta pelistä hankalampaa kui oli tarve. Puoliajalle kuitenkin päästiin useamman pisteen johdossa. Puoliajan jälkeen peli helpottui. Peli rentous oli palannut ja Salkolla taisi olla liiankin hyvä fiilis pelistä. Pelin toinen puolisko päätyikin JSW2:n tykitykseen Salkon tehdessä vain yhden maalin. Peli tulos lopulta 6-15. Nyt sarja nousu oli varmistettu. Sivuhuomautuksena, että Jukka oli pannut sarjanoudun panokseksi parran lähdön. Loppuringissä leikattiinkin [Jukan parta](http://www.ultimate.fi/2015/01/avoimen-tour-2-kolmen-sarjanousijan-silmin/) (sieltä paljastui ihminen vaikka tiedeyhteisö ei vielä ole täysin yksimielinen asiasta). Viikonlopun viimeisenä pelinä oli Tallinn Thunder. Tallin thunder oli voittanut kaikki muut joukkueet lohkossa selkeästi. JSW2:lla oli hyvin rentoa peliä. Paineita ei ollut ja haluttiinkin vain hyvä peli ennen kotimatkaa. Kun peli oli 6-4 ja JSW2 johdossa joukkue tajusi, että pelihän on täysin voitettavissa. Sitten kuitenkin tapahtui jotain. Tallinn Thunder teki 4 maalia putkeen ja puoliajalle mentiin 6-8 tappioasemassa. Sama jatkui toisella puoliskolla ja peli lopulta päättyi 9-15 tappioon. Tallinn Thunder oli vain parempi. JSW2:n alkupelin rento hyvä pelaaminen oli ruvennut jo Tallinn Thunderiakin jännittämään, mutta heidän kokemus ja taito lähteä purkamaan meidän peli teki loppu pelistä vaikeaa. Kuitenkin omat tavoitteemme täyttyivät (täysi peliaika ja eniten tehtyjä pisteitä). Tallinn Thunder oli lohkon kovin joukkue ja me annoimme heille tasaisimman vastuksen.

:BlogImage{ src="/images/blog/IMG_4051.jpg" alt="Tour2 joukkuekuva"}

Tour2:sen joukkue

Toisesta tourista käteen jäi siis sarjanousu. Eli se mikä kakkos joukkueen tavoitteeksi alunperin laitettiinkin tälle kaudelle. Oli kuitenkin hyvä huomata miten paljon joukkuepeli oli parantunut. Joukkue pelasi pääosin hyvin yhteen ja se oli sellaista rentoa hyvää peliä. Kuitenkin parantamista aina on ja ei se ole paha asia. Tärkeitä on että asiat lähtevät sujumaan. Aika kuitenkin näyttää  miten joukkue kasaantuu kolmannelle tourille ja mitä haasteita sieltä tulee vastaan.

Höpöttelemässä kapteeni Juha “Jysky” Julkunen
