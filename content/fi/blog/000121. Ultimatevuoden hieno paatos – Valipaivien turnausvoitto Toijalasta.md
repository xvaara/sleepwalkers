---
title: "Ultimatevuoden hieno päätös – Välipäivien turnausvoitto Toijalasta"
description: "JSW kokosi voimansa vuoden 2013 viimeiseen turnaukseen, jonka TUFF järjesti 28.12. Toijalassa. 4PJ–turnauksen teeman mukaisesti kentällä juoksi pelaajia pyjamissa ja pitsipöksyissä, jyväskyläläisten nauttiessa käsintehdyistä yömyssyistä Made by Jysky. Unissakävelijöissä ei ollut merkkiäkään väsymyksestä eikä jouluruoatkaan painaneet jalkoja, mikä näkyi turnauksen upeana voittona. Osallistuvissa joukkueissa nähtiin vanhoja tuttuja kuten FreezeBees, josta JSW vei 5-10 voiton välierissä,"
date: 2014-1-3
image: /images/blog/JSW-v%C3%A4lip%C3%A4ivin%C3%A4.jpg
alt:
ogImage: /images/blog/JSW-v%C3%A4lip%C3%A4ivin%C3%A4.jpg
tags: []
published: true
---
JSW kokosi voimansa vuoden 2013 viimeiseen turnaukseen, jonka TUFF järjesti 28.12. Toijalassa. 4PJ–turnauksen teeman mukaisesti kentällä juoksi pelaajia pyjamissa ja pitsipöksyissä, jyväskyläläisten nauttiessa käsintehdyistä yömyssyistä Made by Jysky. Unissakävelijöissä ei ollut merkkiäkään väsymyksestä eikä jouluruoatkaan painaneet jalkoja, mikä näkyi **turnauksen upeana voittona**.

Osallistuvissa joukkueissa nähtiin vanhoja tuttuja kuten FreezeBees, josta JSW vei 5-10 voiton välierissä, finaalipeleissä taistelun olleen hieman tiukempi päättyen JSW:n hyväksi 10-7. Turnauksen ainoan häviö tuli välierissä Hanipalleroita vastaan (8-5), jolloin edes useampi vaihtomies ei pelastanut jyväskyläläisiä sinipöksyjen tykitykseltä. Kaikki innokkaat pääsivät kokemaan ultimaten huumaa, kiitos kahden hattujoukkueen, jotka osaltaan pelasivat sinnikkäästi ja saivat hienoja voittoja välierissä.

JWS oli lähtenyt turnaukseen 11 pelaajan voimin, minkä vuoksi pystyimme väsyttämään vastajoukkueita joilla oli vähemmän vaihtopelaajia matkassa. Yllättäen ainoa häviö tuli pelistä jonka pääsimme aloittamaan hyökkäyksellä, eli ainoan, jonka alkuarvonnan kapteeni voitti. Lisäksi saamme kiittää vierailevaa tähteä Saria, joka kantoi oman kortensa hienosti kekoon ja vahvistaen raksaosastoa pitkän pelikokemuksensa avulla. Voittoon oli hyvä lopettaa vuosi 2013, toivottavasti vuonna 2014 saamme nauttia yhtä hyvistä peleistä ja spiritistä!

Joukkueen kapteeni ja raportin kirjoitti: Minna K

Ottelutulokset ja raporttia myös [Ultimate.fi](http://www.ultimate.fi/2014/01/sleepwalkers-voittoon-toijalan-pyjamaturnauksessa/) -sivustolla.

:BlogImage{ src="/images/blog/JSW-v%C3%A4lip%C3%A4ivin%C3%A4.jpg" alt="JSW välipäivinä"}

**Kuvassa:** Ylärivi – Eero, Juho, Juha, Kirsi. Keskirivi –  Jukka, Kati-Mari, Satu, Minna, Sari. Alarivi – Ville & Esa.

Joukkuekuvassa – Ylärivi: Eero, Juho, Juha, Kirsi. Keskirivi: Jukka, Kati-Mari, Satu, Mikka, Sari. Alarivi: Ville & Esa.
