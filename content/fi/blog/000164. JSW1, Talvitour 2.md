---
title: "JSW1, Talvitour 2"
description: "-Sivu kapteenien lokikirjasta Mitä tipaton tammikuu, yliannostus Suomen pimeyttä ja kylmyyttä saa pahimmillaan aikaan? No myöhästyneitä turnausraportteja ja stressaantuneita kirjoittajia. Sekä huonoja ideoita, alta voit lukea yhden niistä (ja ei, emme ole siirtyneet vahveipiin päihteisiin vaikka se siltä saattaa vaikuttaakin). Sivu kapteenien lokikirjasta osa 1, olkaa hyvä. Hyvä kapteeni: Kerrohan jotain LUC pelistä, se tais"
date: 2015-2-2
image: /images/blog/jsw1-tour2-2015-1024x811.jpg
alt:
ogImage: /images/blog/jsw1-tour2-2015-1024x811.jpg
tags: []
published: true
---
\-Sivu kapteenien lokikirjasta

Mitä tipaton tammikuu, yliannostus Suomen pimeyttä ja kylmyyttä saa pahimmillaan aikaan? No myöhästyneitä turnausraportteja ja stressaantuneita kirjoittajia. Sekä huonoja ideoita, alta voit lukea yhden niistä (ja ei, emme ole siirtyneet vahveipiin päihteisiin vaikka se siltä saattaa vaikuttaakin). Sivu kapteenien lokikirjasta osa 1, olkaa hyvä.

**Hyvä kapteeni**: Kerrohan jotain LUC pelistä, se tais olla eka?
**Paha kapteeni**: Joo. Salama-alku. Heti kaksi kaktkomaalia putkeen. Näytti kivalta sarjanousua ajatellen.
**Hk**: Kyl, epätyypillinen peli että oltiin heti alusta valmiita mutta… niin mutta mitä? Hävittiin? Tekis mieli syyttää jotain (sua)  mutta pelattiin kyllä kaikki aika heikko toinen puoliaika joukkueena. Puolussa jäätiin..?
**Pk**: Vähän kaikessa taisi jäädä. Alkoivat peluuttaa kokeneempia äijiä ja puristivat puoliajalle yhden pisteen edellä.
**Hk**: Sun teksti näyttää siltä että lunttaat pelikoneesta? Mutta komppaan, ei ollut JSW:n aika vielä nousta B-sarjaan asti.
**Pk**: Entäs sitten. Faktat pöytään. Seuraava kysymys.

**Hk**: Freezebees tais olla sitten, toivottavasti nimi meni oikein. Kuka oli kentän seksikkäin pelaaja?
**Pk**: Pelihousuista päätellen minä. Ahteri on tunnetusti kuvauksellinen. Naama taas ei. Mutta samoisin Leena.
**Hk**: Samoisin? Tarkotatko “samoin Leena” vai “sanoisin Leena”, valitse sanas tarkkaan.
**Pk**: No valitaan sittenkin tää jälkimmäinen. Mutta peli oli ehkä vähän tasokkaampi kuin ensimmäinen.
**Hk**: Päästiin jo lähelle omaa tasoa eikä heitetty seinillekkään enää niin paljoa. Varmaan tasaisin peli meiltä alusta loppuun, vai mitä se pelikone näyttää?
**Pk**: Näyttää, että heitin neljä upsia Heikille maaliin. Taisi siellä joku muukin loistaa kentällä.
**Hk**: No comments, voitettiin!

**Hk**: Sunnuntaina sitten alettiin pelaamaan vakavissaan ja vaihdettiin ykköskapteenikin ruoriin, voittoprosentti edelleen sata. Aika kova jätkä!
**Pk**: Kova jätkä ottaa kaksi aikalisää yhden pisteen aikana LoHi:a vastaan, kun ei maalia saa aikaan. Taisi niiden paikkapuolustus hieman yllättää?
**Hk**: Kova jätkä ja vielä kovempi kunto. Piti vähän lepuuttaa muita kun Samppa huohotti raksassa niin kovasti..
**Pk**: Mutta täytyy kai vähän kehuakkin. Kaksi komeaa markkerikatkoa samaan pisteeseen.
**Hk**: Kyllä se käsi käy joskus kentälläkin. Kaikki kunnia Lohelle, huikee tasonnosto viime tourilta. Purkivat meidän paikan hyvin, ei ehkä helposti mutta ei tässä lajissa tyylipisteitä jaeta. Rutiinilla kuitenkin voittoon, vaikka välillä vähän jännittikin.

**Pk**: Alkoi vähän UFO Akatemiaakin vastaan jännittää. Pääsivät nääs reippaasti lähemmäs kuin edellisessä pelissä.
**Hk**: Taisivat jopa viedä toisen puoliajan. Nyt jos et lunttais pelikoneesta niin mikä oli kentän paras suoritus?
**Pk**: Lunttasin videolta. Jeren Callahan. Ehdottomasti. Videotarkistuksen jälkeen edelleen selvästi sisällä.
**Hk**: Todellakin, Callahan kaudessa! Vois kyllä mun puolesta tehdä vaikka kaks. Tykkäsin mä Pirttijärven kämmenestäkin, toi mukavia muistoja viime kaudelta. Siis kämmenheitosta tässä puhun en pelien ulkopuolisista asioista. Perverssit!

**Pk**: Ööö… Jjooo… Mitäs muuta jäi mieleen Tour 2:lta? Ainakin kovaäänisin JSW-fani oli Miro Liimatainen. Ulvoi kuin susi pisteiden välissä.
**Hk**: Ja mikäpä siinä kannustaessa kun isä pelasi loistavan turnauksen, epävirallisen tilastoinnin mukaan JSW:n kiekkovarmin pelaaja. Pisteitäkin kilahti tilille ihan kehuttava määrä. Mirossa on ehdottomasti äänen puolesta kapteenin ainesta muutaman vuoden päästä. Paineet on kyllä kovemmat kun Eetu Selänteellä, isot saappaat täytettävänä.
**Pk**: Topi yritti kolme kertaa syöttää maalia. Keräili kyllä maalissa senkin edestä. Upea come back.
**Hk**: Samoin Aleksilta, uskomattomia pelastuksia, on sillä pitkät kädet. Ja lasiset nilkat. Saatiin lanseerattua uusi myyntituotekin seuralle, huhut kertovat että UFO tilasi jo 30kpl. Siitä ehkä lisää sitten kauden päättäjäisissä, Pk voi demonstroida saunan puolella jos löytyy tarpeeksi pientä kokoa.
**Pk**: No hoo vee (hyvin varmasti). Varasto on loppuunmyyty. Katsotaan ehtiikö uusi tilaus Taiwanista siiheksi perille.
**Hk**: Toivotaan, olisko se rapsa tässä? Mitenhän alas sitä pitää vajota että joku muu kirjottais näitä joskus? Ollaan ainakin aika lähellä pohjaa. Laita tähän vielä joku rumakuva.
**Pk**: On se tässä. Kiitos, pahoittelut ja näkemiin.

:BlogImage{ src="/images/blog/jsw1-tour2-2015-1024x811.jpg" alt="jsw1-tour2-2015"}
