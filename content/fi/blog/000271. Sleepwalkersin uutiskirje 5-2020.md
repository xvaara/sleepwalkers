---
title: "Sleepwalkersin uutiskirje 5/2020   ."
description: "Elokuu on ultimatekuu! 1 SEURA-ASIAT VASTAA PELAAJAKYSELYYN su 16.8. mennessä. Kyselyllä selvitetään Sleepwalkersin jäsenten motivaatiota ja osallistumista loppukesän ulkotreeneihin sekä ensi sisäkaudelle. Lisäksi kyselyllä kartoitetaan kiinnostusta kesän mixed-SM-turnaukseen ja seuratyöhön. Tietoja käytetään seuran toiminnan ja valmennuksen suunnitteluun. Sinun vastaustasi tarvitaan! TUE SLEEPWALKERSIA ja maksa jäsenmaksu 1.4.2020-31.3.2021, vaikket vielä tietäisi omaa treeniaktiivisuuttasi. JSS:n peruuntuminen on tehnyt"
date: 2020-8-11
image:
alt:
ogImage:
tags: []
published: true
---
Elokuu on ultimatekuu!

1 SEURA-ASIAT
-------------

VASTAA [PELAAJAKYSELYYN](https://forms.gle/Q3nHDWVxKTZTJpQf7) su 16.8. mennessä.

Kyselyllä selvitetään Sleepwalkersin jäsenten motivaatiota ja osallistumista loppukesän ulkotreeneihin sekä ensi sisäkaudelle. Lisäksi kyselyllä kartoitetaan kiinnostusta kesän mixed-SM-turnaukseen ja seuratyöhön. Tietoja käytetään seuran toiminnan ja valmennuksen suunnitteluun. Sinun vastaustasi tarvitaan!

TUE SLEEPWALKERSIA ja maksa jäsenmaksu 1.4.2020-31.3.2021, vaikket vielä tietäisi omaa treeniaktiivisuuttasi. JSS:n peruuntuminen on tehnyt ison loven tuloihin.

[JÄSENTIETOLOMAKE](https://forms.gle/GdzoyTMqS5Z9n9648.) on päivitetty. Kaikkien seuran jäsenten – myös vanhojen pelaajien! – täytyy täyttää jäsentietolomake uudelleen jäsenmaksun maksamisen yhteydessä.

Ohjeet löytyvät myös osoitteesta [http://jyli.fi/liity-jaseneksi/ultimate/](http://jyli.fi/liity-jaseneksi/ultimate/). Virallinen jäsenyys antaa äänioikeuden seuran ja ultimatejaoston kokouksissa sekä edustusoikeuden Sleepwalkersin joukkueessa Suomen Liitokiekkoliiton turnauksissa. Jäsenyydellä saa myös muita etuja kuten alennuksia turnausmaksuista. Jäsenmaksu on 15 euroa.

2 TAPAHTUMAT
------------

HARRASTE-MIXED LA-SU 29.-30.8. Tampereella

Huomio huomio! Sleepwalkers tavoittelee lähtöä 5v5 mixed-harrasteturnaukseen elokuun viimeisenä viikonloppuna 29.-30.08.2020. Suosittelen turnausta lämpimästi kaikille turnauksista kiinnostuneille liitokiekkoilijoille. Turnaus soveltuu hyvin myös ensimmäiseksi turnaukseksi. Yhteydenotot ja kysymykset suoraan Ilarille.

[Pelaajailmoittautuminen](https://forms.gle/B67UvJCRByrGypJ4A).

MIXED-SM LA-SU 19.-20.9. Tampereella. Ilmoittautumiset [pelaajakyselyn](https://forms.gle/Q3nHDWVxKTZTJpQf7) kautta su 16.8. mennessä.

OPISKELIJATURNAUS TI 22.9. klo 16-20 Kampuksen kentällä. Kerää opiskelijatoverisi ja ilmoittaudu Elisalle (ultimate@jyli.fi). Myös lisäjaloiksi voi ilmoittautua. Yksittäiset ei-opiskelijat ovat tervetulleita tapahtumaan.

3 MAKSUT
--------

Treeneissä käyvien odotetaan maksavan seuran jäsenmaksu. Rajatapauksissa ota yhteyttä tilinhoitajaan Kati-Mariin (viestitse tai tili.ultimate@jyli.fi).

Kesän treenimaksu on 80€. Juniorit (2001 ja myöhemmin syntyneet) ja uudet aikuiset -50%. Keskiviikon vuorolla saa käydä pelkällä jäsenmaksulla. Kokeileminen on ilmaista ja ulkopaikkakuntalaiset voivat neuvotella alennuksesta Kati-Marin kanssa.

4 TREENIT
---------

VASTAA [PELAAJAKYSELYYN](https://forms.gle/Q3nHDWVxKTZTJpQf7) su 16.8. mennessä.

Kyselyllä selvitetään Sleepwalkersin jäsenten motivaatiota ja osallistumista loppukesän ulkotreeneihin sekä ensi sisäkaudelle. Lisäksi kyselyllä kartoitetaan kiinnostusta kesän mixed-SM-turnaukseen ja seuratyöhön. Tietoja käytetään seuran toiminnan ja valmennuksen suunnitteluun. Sinun vastaustasi tarvitaan!

KÄYTÄ NIMENHUUTOA. Kaikkien on erityisen tärkeää käydä merkitsemässä lomareissut ja muut poissaolot Nimenhuutoon. Yhtäläisen tärkeää on merkitä itsensä in tai kirjoittaa kommenttiin lisätietoa, esim. “ehkä ylitöissä” tai “in jos vähintään 10”.

Varsinaista ilmoittautumisdedistä ei tässä vaiheessa laiteta, mutta oman statuksen määrittely mahdollisimman ajoissa on toivottavaa. Tarvittaessa loppukesälle tulee treeni-ilmoittautumisen dedis viikkoa ennen treenejä.

Jos osallistujia on alle kuusi (6), treenien perumisesta sovitaan niiden muutaman osallistujan kesken. Päätös tehdään viimeistään edellisenä päivänä.

Huom! Jos treenit joudutaan perumaan alle viikko ennen treenejä, joudumme maksamaan vuorosta. Eli viime hetken peruminen ei ole se tilanne, jota haluamme toistaa.

5 MUU
-----

JSW-TÄHTIKORTTI. Lähde mukaan hankkimaan parempia seuraetuja itsellesi ja kavereille! Tähtikortti sisältää kovia etuja ja alennuksia yli 200:een kumppaniyritykseen. Tähtikortin ostaja voi säästää sen avulla satoja euroja vuodessa, joten niitä on OIKEASTI HELPPO MYYDÄ.. Samalla myyvänä seurana saadaan puolet myyntihinnasta. Jokaista myytyä tähtikorttia kohden saadaan esim. 1,25 kiekkoa TAI viisi 1,5l pulloa limsaa päättäreihin!

[Käy ilmoittamassa kiinnostuksesi](https://forms.gle/zGqR9HqodSRbidS19).

Vastaukset eivät sido mihinkään, eli voit laittaa kiinnostuksen rohkeasti yläkanttiin. Käythän myös vastaamassa vaikka et olisikaan kiinnostunut.

TULE ULTIMATE.FIN SISÄLLÖNTEKIJÄKSI! Meiltä saat sparrausapua ja vakiintuneen yleisön työllesi! Ultimate.fi on erinomainen alusta esimerkiksi niille, jotka ovat kiinnostuneita toimittamisesta, sosiaalisesta mediasta, kuvaamisesta, graafikon työstä tai verkkosivuston kehittämisestä. Tukenasi ovat Ultimate.fin toimitus, joka koostuu viestinnän alan ammattilaisista. Laita rohkeasti viestiä, vaikka olisit epävarma kyvyistäsi. Tarjoamme myös vertaistukea oman seuran viestintään.

Ultimate.fi on Suomen Liitokiekkoliiton ylläpitämä verkkomedia, joka toimii pitkälti vapaaehtoisvoimin. Liittymällä avustajarinkiin pääset ideoimaan uutta sisältöä ja ottamaan vastaan keikkoja, kun se parhaiten sinulle sopii. Tapauskohtaisesti maksamme palkkion työstä esimerkiksi kesätoimittajalle tai kuvaajalle.

[Ilmoita kiinnostuksesi](https://forms.gle/Vug45MK2qe65Rr2a6).

Kysymystilanteissa käänny Ultimate.fin päätoimittajan Ari Ojanperän puoleen: paatoimittaja(at)ultimate.fi.

6 VIESTINTÄ
-----------

SLEEPWALKERSIN DISCORD-KANAVA tulee vähitellen korvaamaan Facebookin ja osittain myös Whatsappin tiedotuskanavana. Kanavaa on tähän mennessä käytetty etäkokouksiin sekä tiedottamiseen, mutta tulevaisuudessa kanavalle siirretään myös aihepiirikohtaiset keskustelut omiin alakanaviin. Plussana kaikki yleiset infot löytyvät ilmoitustaululta, jossa ne eivät huku muuhun huuteluun.

Discordin kutsulinkin voi pyytää Elisalta.

Liittyä voi ilman tunnuksia/kirjautumista vaikka suoraan selaimesta. Liittyessä saa myös mahdollisuuden rekisteröidä oman Discord tunnuksen itselleen. Jos tunnusta ei rekisteröi, tehty vieraskäyttäjä tuhoutuu kun lähdette kanavalta. Mobiililaitteella käyttäminen vaatii yleensä joko selaimen asettamista ”desktop”-tilaan tai applikaation lataamista.

Mikä on Discord? Lyhyesti Discord on voice-over-IP & internet-relay-chat -palvelu yksinkertaisella käyttöliittymällä. Kanavan luomisella tavoitellaan tietynlaista pysyvyyttä seuran nettikokoustamiseen.

SLEEPWALKERSIN SÄHKÖPOSTILISTALLE voit liittyä täyttämällä jäsentietolomakkeen osoitteessa http://jyli.fi/liity-jaseneksi/ultimate/ tai lähettämällä viestiä osoitteeseen ultimate@jyli.fi. Sähköpostilista on ultimatejaoston virallinen tiedotuskanava. Listalle lähetetään seuran kokouskutsujen sekä kausi-infojen lisäksi uutiskirje korkeintaan kerran kuussa, erilliset kutsut ultimatejaoston kokouksiin sekä maksutiedot uusista avautuvista maksuista.

ETKÖ TIEDÄ, KEHEN OTTAA YHTEYTTÄ? Laita viestiä Elisalle ultimate(a)jyli.fi / 0400 126 971.
