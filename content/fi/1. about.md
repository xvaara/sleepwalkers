---
title: "Tietoa"
---
## Sleepwalkers Ultimate ry

::row
  :::column
Sleepwalkers on Jyväskyläläinen ultimate frisbeeseura.

Jyväskylä Sleepwalkers on vuonna 1999 perustettu ultimatejoukkue, johon uudet pelaajat ovat aina tervetulleita. Aiempaa kokemusta lajista ei tarvitse, mutta frisbeegolf ja joukkuepalloilulajit saattavat tuoda etua. Toimintaa löytyy kilpapelaajille, tavoitteellisille harrasteliikkujille ja hupihöntsääjille. Sleepwalkersin mukana pääsee halutessaan pelaamaan harraste- ja kilpaturnauksiin, mutta pelkkä treeneissä käyminenkin on mahdollista.

Ultimate jakaantuu kolmeen sarjaan: avoin, naiset ja mixed. Sleepwalkers pelaa kaikkia sarjoja, mutta on erikoistunut mixedpelaamiseen. Kaikki treenit ovat lähtökohtaisesti kaikille sukupuolille avoimia.

Mixedpainotus näkyy myös urheilumenestyksessä. Sleepwalkersilla on viime vuosilta useita pronssimitaleita mixed-SM-sarjasta niin hallikaudelta kuin myös ulkokaudelta – biitsiultimatea unohtamatta. Vuoden 2020 seurojen halli-EM-turnauksessa Sleepwalkers oli mixedsarjan kahdeksas.
  :::
  :::column{.col-12 .col-md-6}
    ::::BlogImage{ src="/images/about1.jpg" alt="Ultimatea"}
      Kuva: rutanen.kuvat.fi
    ::::
  :::
::

::row
  :::column{.col-12 .col-md-6}
     ::::BlogImage{ src="/images/about2.jpg" alt="Ultimatea"}
      Kuva: rutanen.kuvat.fi
    ::::
  :::
  :::column

## Ultimate

Ultimate on liitokiekolla pelattava kontaktiton joukkuelaji, joka ottaa vaikutteita käsipallosta, amerikkalaisesta jalkapallosta ja koripallosta. Ultimatessa ei ole tuomareita edes korkeimmilla sarjatasoilla vaan peli perustuu omaehtoiseen sääntöjen noudattamiseen. Lue lisää: Mitä on ultimate?

Ultimate on helppo aloittaa iästä riippumatta ja se sopii kaikentasoisille liikkujille. Monipuolinen laji tarjoaa tavoitteellisille urheilijoille jatkuvasti haasteita ja mahdollisuuden nopeaan kehittymiseen. Aiempi urheilutausta ja tavoitteellinen treenaaminen voi mahdollistaa nousun kansallisen tason kärkeen, vaikka lajin aloittaisi vasta aikuisiässä. Toisaalta ultimatea voivat kaikenikäiset pelata myös puhtaasti harrastemielessä.

Ultimate aloitetaan tyypillisesti opiskeluiässä ja Sleepwalkersin kokoonpanossa onkin aina ollut runsaasti opiskelijoita.

lue lisää ultimatesta [wikipedia sivulta](https://fi.wikipedia.org/wiki/Ultimate).
  :::
::

Sleepwalkerin aktiivien kirjaamat [ultimaten kultaiset säännöt](/files/ultimate-kultaiset-saannot.pdf).
