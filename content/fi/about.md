---
title: Tule heittämään kanssamme
image: /images/about1.jpg
imageAlt: Sleepwalkers in action
---

Jyväskylä Sleepwalkers on vuonna 1999 perustettu ultimateseura. Uudet pelaajat ovat aina tervetulleita – aiempaa kokemusta ei vaadita, mutta pallopelitaustasta on hyötyä. Tarjoamme puitteet niin kilpapelaajille, tavoitteellisille harrastajille kuin sunnuntaihöntsääjillekin.

Ultimate jakaantuu avoimeen, naisten ja mixed-sarjaan. Pelaamme näitä kaikkia, mutta olemme erikoistuneet mixediin. Kaikki treenimme ovat avoimia sukupuoleen katsomatta.

Panostus näkyy tuloksissa: olemme saavuttaneet viime vuosina useita mixedin SM-pronsseja niin halli-, ulko- kuin biitsikaudeltakin. Vuoden 2020 seurojen halli-EM-turnauksessa olimme mixed-sarjan kahdeksansia.
